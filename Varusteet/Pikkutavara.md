# Pikkutavara

Tehtyäsi hahmon voit heittää kerran seuraavasta taulukosta ja saat kyseisen esineen. Pikkutavara on jotain pientä, ehkä hieman
arvoituksellista roinaa tai jopa jollain tapaa arvokastakin esineistöä. Pelinjohtaja voi käyttää myös tätä taulukkoa kylvämään luolastojen
huoneisiin tai hirviöiden aarteisiin omituisia esineitä.

| 1n100 | Pikkutavara |
|:------|:------------|
| 01 | Yksi korvakoru, jossa roikkuu pieni hopeinen yksisarvinen. |
| 02 | Salakielinen viesti kirjekuoressa. Kuoren sinetti on murrettu. |
| 03 | Sormus, jossa näyttäisi olevan iso korukivi. Kivi liikkuu saranalla ja sen alla on pieni tila, joka on tarkoitettu ehkä myrkylle tai lääkkeelle. |
| 04 | Sarvivalaan kierteinen syöksyhammas. (Näyttää erehdyttävästi yksisarvisen sarvelta.) |
| 05 | Pieni vieterillä vedettävä metallilautasia yhteen hakkaava apina. |
| 06 | Pitkä hattuneula, jonka päässä on värjätystä lasista tehty koriste. |
| 07 | Kämmenen kokoinen nukkuvan kissan muotoinen kivinen paperipaino. |
| 08 | Siro posliiniteekuppi ja tassi. |
| 09 | Pieni kirkkaankeltaiseksi maalattu puinen kylpyankka. |
| 10 | Säkillinen halkeilleita ison koristeellisen ruukun kappaleita (metri halkaisijaltaan), sirut muodostavat kolmiulotteisen maailmankartan (karttapallon). |
| 11 | Hopeinen medaljonki. Riipuksen voi napsauttaa auki, ja sen sisällä on pieni muotokuva ja hiuskiehkura. |
| 12 | Rintaneula, johon on kiinnitetty vihreä kissansilmää muistuttava korukivi. |
| 13 | Lyijyllä sinetöity pieni musta rautakuutio, jossa on kirjoitus “ÄLÄ AVAA” valonkielellä, lohikäärmeellä ja sylvaanilla. |
| 14 | Fossilisoitunut muna, joka on mahdollisesti lohikäärmeen. |
| 15 | Hyvin huolella värikkäästä kankaasta ommeltu, neulalla koristeeksi kiinnitettävä ruusu. |
| 16 | Hyvin pieni maalaus kissasta. |
| 17 | Punakantinen, iso, puolituiskielellä kirjoitettu teos, joka on joko päiväkirja tai jonkinlainen matkakertomus. |
| 18 | Pieni musta pullo voimakasta yskänlääkettä. |
| 19 | Huolella tehty koristeellinen konvehtirasia, jossa on jäljellä 1n20 konvehtia. |
| 20 | Tikari, jonka pommeli on kierrettävissä irti. Pommelin päässä on kompassikivi. Kahva on ontto putki, jonne voi kätkeä pieniä esineitä. |
| 21 | Ison kellarin tai vankityrmän kartan oikea puolisko, vasen on revitty irti. |
| 22 | Ison kellarin tai vankityrmän kartan vasen puolisko, oikea on revitty irti. |
| 23 | Sydämen muotoinen äärimmäisen monimutkainen kellokoneisto, joka voidaan vetää siihen kiinni rakennetulla avaimella. Koneisto käy 24 tuntia ja lopettaa siihen. (Käyttötarkoitus tuntematon tai pelinjohtajan päätettävissä.) |
| 24 | Pieni kristallikuula, joka hohtaa eri väreissä paljasta ihoa koskettaessa. |
| 25 | Kangaspussi, jossa on luusta kaiverrettuja sotilaita esittäviä pelinappuloita. Ei pelilautaa, mutta pussin saa levitettyä auki ja siihen on kirjailtu ruudukko. |
| 26 | Sinettisormus, jossa on pääkallokuvio. |
| 27 | Ilotulitusraketti. (Sytytettäessä räjähtää pelinjohtajan päättämällä etäisyydellä ja voimalla, sekä mahdollisesti voimakkailla valoilla ja kipinöillä.) |
| 28 | Meripihkakimpale, jossa on sisään jähmettyneenä pikkiriikkinen keijukainen. |
| 29 | Paksu vihreä kynttilä, joka palaa sytytettäessä rätisevällä sinihehkuisella loisteella. |
| 30 | Tummansininen samettiviitta, johon on kirjailtu hopeanhohtoisella langalla tähtiä. |
| 31 | Lasipurkki, jonka sisällä on ilkeän näköinen ihmiskasvoinen hämähäkki. |
| 32 | Puiset tekohampaat, jotka eivät välttämättä ole omasi. |
| 33 | Neula viitan kiinnittämiseen, jonka koristeena on kullattu käärme, jolla on pää molemmissa päissä ruumistaan. |
| 34 | Pullo äärimmäisen väkevää viinaa, jossa kelluu omituisen näköinen toukka. |
| 35 | Pieni kullattu rintaneula, joka esittää lohikäärmettä. Sen silmät ovat kaksi kiiltävää lasinpalaa. |
| 36 | Rukousnauha, jossa roikkuva pyhä symboli on täysin tuntematon. |
| 37 | Tuntemattoman saaren kartta. Saaren sisäosiin on merkitty jotain isolla X-merkillä. |
| 38 | Maailmankartta, jonka mantereet, sijainnit ja paikannimet ovat täysin vieraita. |
| 39 | Tähtitaivaan kartta nahkakotelossa, joka on piirretty hopeisella musteella tummansiniseksi värjätylle käärölle. |
| 40 | Hornankielellä kirjoitettu mustasivuinen pieni kirja, jonka teksti on valkoista. (Kirja käsittelee pelinjohtajan päättämää aihetta, esim. Puutarhanhoito vaativissa olosuhteissa, Mitä lumi ja jää ovat, Kuinka käyttäydyt kuolevaisten keskellä jne.) |
| 41 | Pieni mammutinluusta kaiverrettu kampa. |
| 42 | Hopeinen hiussolki, jossa on kaiverrettuna haltiakielinen kirjoitus “rakas”. |
| 43 | Nesteellä täytetty puolipallo, jonka sisällä on talvisen kylän pienoismalli. Ravistettaessa se näyttää olevan lumimyrskyn kourissa. |
| 44 | Lohikäärmeen tai jonkin muun valtavan pedon kynsi, joka roikkuu nahkanyörissä kaulakoruna. |
| 45 | Ison luolan kartta, jossa huomattava määrä haaroista päättyy tyhjään ja näihin kohtiin on merkitty vain kysymysmerkkejä. |
| 46 | Pieni kirjanen kääpiörunoutta käännettynä haltiakielelle. |
| 47 | Teekannu, johon on maalattu lukuisia erivärisiä lohikäärmeitä. Kultainen ja hopeinen lohikäärme on tehty kultaamalla ja hopeoimalla. |
| 48 | Nahkainen ilmatäytteinen retkipatja ja pienet palkeet sen täyttämiseen. |
| 49 | Irtonaiset vampyyrin kulmahampaat, jotka voidaan kiinnittää omien hampaiden päälle. |
| 50 | Pieni koristeellinen hopealusikka, johon on kaiverrettu omistajansa syntymäpäivä. |
| 51 | Tyhjä lintuhäkki. |
| 52 | Koristeellinen hirviönaamari, joka esittää irvistelevää metsänpeikkoa. |
| 53 | Marionettinukke. |
| 54 | Päällystakki, jossa on taskujen lisäksi huolella kätkettyjä pieniä salataskuja pienien esineiden piilottamiseen. |
| 55 | Siro lornjetti (silmälasit varren päässä), jonka linsseistä toinen on vihreä ja toinen punainen. |
| 56 | Puurasia, jossa on monimutkainen palapeli (pelinjohtaja päättää aiheen ja puuttuuko paloja, ja jos niin kuinka monta). |
| 57 | Kangaspussi, jossa on erikokoisia ja -värisiä nappeja, jotka ovat puuta, metallia ja luuta. Kaikki napit ovat erilaisia. (5n6 kappaletta.) |
| 58 | Puurasia, jonka kannessa on kaiverrettuna kruunupäinen käärme. Sisällä lepää sametilla pikkiriikkinen käärme. Se on kiertynyt 2n4 kuparikolikon “aarteen” ympärille. |
| 59 | Kokoontaittuva viuhka. |
| 60 | Kultakolikko, jossa molemmilla puolilla on sama leima (joko kruuna tai klaava). Arvottaessa jotain kolikon heitolla tuottaa siis aina saman tuloksen. |
| 61 | Kävelykeppi, jossa on hopeinen kädensija. |
| 62 | Tyhjä korurasia valepohjalla, jonka alla ei ole mitään. |
| 63 | Päivänvarjo, pitsireunainen. |
| 64 | Rintaneula, jossa on jonkin vanhan aatelissuvun vaakuna. |
| 65 | Haarukan, veitsen ja lusikan |
| 66 | Pitkä käärö, johon on kopioitu jonkin muinaishaudan kirjoitusmerkkejä. (Pelinjohtaja päättää sisällön jos tämä ikinä tulkitaan.) |
| 67 | Sinikopiopiirustus jostain käsittämättömän monimutkaisesta mekaanisesta kojeesta. |
| 68 | Punainen tonttulakki. |
| 69 | Musta lippu, jossa on kirjailtuna pääkallo ja sääriluut. |
| 70 | Hieno, iso silkkirusetti, joka on kirjailtu hopealangalla. |
| 71 | Taitettava partaveitsi. Tummassa puukahvassa on kääpiöriimuin kirjoitettu varoitus “Käytä varoen”. |
| 72 | Ei-maaginen, erikoislaatuinen hame, jossa on taskut. |
| 73 | Pehmoeläin, pieni karhu. |
| 74 | Pieni musta kivipatsas, joka esittää istuvaa kissaa. |
| 75 | Vihkonen örkinkielisiä marssilauluja. |
| 76 | Lohikäärmeen tai jonkin muun yhtä kookkaan olennon suomu. |
| 77 | Yleiskielinen teos lohikäärmeistä ja legendoista osat I & II. |
| 78 | Maailmankartta, jossa oikeellisuuden sijaan on käytetty huomattavissa määrin vaivaa fantastisten hirviöiden ja petojen piirtelyyn ympäri maita ja mantuja. |
| 79 | Vahalla sinetöity viinipullo, jonka sisällä kiemurtelee savua. |
| 80 | Viitta, joka on toiselta puolelta musta ja toiselta puolen ommeltu kangassuikaleista sateenkaaren väreissä. |
| 81 | Leveä musta nahkavyö, jota on koristeltu isoilla niiteillä. Solki on sarvipäisen pääkallon näköinen. |
| 82 | Jousiampujan nahkaranneke, jossa on kiiltäviä messinkiniittejä. |
| 83 | Pronssinen rannerengas, joka on kaiverrettu häntäänsä nielevän käärmeen näköiseksi. |
| 84 | Hyvin huolellisesti maalattu tinasotilas. |
| 85 | Pussi, jossa on hyvin ison jättiläisen (reikäisiä) hampaita, 4n4 kappaletta. |
| 86 | Yksi korvakoru, joka esittää hopeista pegasosta. |
| 87 | Pieni pullo, jossa on tummaan nesteeseen säilötty silmä. Se näyttää liikkuvan itsekseen ja tarkkailevan ympäristöä. |
| 88 | Pieni posliininen yksisarvinen. |
| 89 | Monisärmäinen korukivi, jonka jokaiselle tasaiselle sivulle on kaiverrettu numero väliltä 1-20. |
| 90 | Huilu, joka on tehty ihmisen tai jonkin muun humanoidin reisiluusta. (Soi kuin nokkahuilu.) |
| 91 | Muinainen kivikirveen terä. |
| 92 | Nukke, jota on käytetty neulatyynynä ja 3n6 neulaa. |
| 93 | Muumioitu apinan käsi. |
| 94 | Kivi, jossa on nähtävissä fossilisoitunut pikkupiru. |
| 95 | Hopeinen pilli, jonka äänen vain koirat ja haltiat kuulevat. |
| 96 | Hyrrä, joka maagisen vaikutuksen takia ei lakkaa pyörimästä, jos sitä ei kukaan erikseen pysäytä. |
| 97 | Täytetty korppi. |
| 98 | Metrin mittainen, kenties taivaallisen olennon valkoinen sulka. |
| 99 | Pieni rasia, joka avattaessa päästää naukaisun kuin kissa. |
| 100 | Kivettynyt ammoniitti. Kun sen asettaa korvalle, voi kuulla muinaisen meren aaltojen äänen. |

----

Edellinen [Ruoka, Juoma ja Majoitus](Ruoka_ja_juoma.md)

Seuraava --> Luku: Säännöt
