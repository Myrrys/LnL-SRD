# Kulut

Silloin kun seikkailijat eivät laskeudu maanalaisiin kätkettyihin
syövereihin, tutki raunioita löytääkseen kauan sitten kadotettuja
aarteita ja pidä loitolla maan ylle levittäytyviä pimeyden
voimia, kohtaavat he arkipäiväisempiä haasteita. Jopa fantasiamaailmassa
eläminen vaatii katon pään päälle, ruokaa ja
vaatteet ylle. Kaikkiin näihin kuluu rahaa ja hahmon elintason
määrittelee kuinka paljon haluaa tai pystyy kuluttamaan
elämiseen.

## Elintasokulut
Elintasokulut ovat yksinkertainen tapa hoitaa hahmon elämiseen
liittyvät kulut. Ne pitävät sisällään majoituksen, ruuan
ja juoman ja kaikki muut välttämättömyydet. Elintasokulut
pitävät myös sisällään varusteiden kunnostuksen, ylläpidon ja
huollon, jotta ne ovat valmiina seuraavaa seikkailuasi varten.
Valitse joko jokaisen viikon tai kuukauden alussa elintasosi
seuraavasta taulukosta ja maksa siihen liittyvät kulut. Kulut on
listattu per päivä, joten kerro kuukauden elintasokulut 30:llä
saadaksesi elintasoon liittyvä kulu. Elintasosi voi vaihdella
ajoittain sen mukaan, kuinka paljon hahmollasi on varoja
käytettävissään uransa aikana. Joskus hahmosi on varoissaan ja
toisinaan joutuu olemaan säästeliäämpi.
Ylläpitämälläsi elintasolla on seurauksia. Varakkaalla tai
aristokraattisella elämäntavalla pääset helposti seurapiireihin
luomaan kontakteja rikkaisiin ja vaikutusvaltaisiin, mutta kiinnität
myös mahdollisten varkaiden, huijareiden ja onnenonkijoiden
huomion itseesi. Säästeliäästi ja kohtalaisesti elämällä
et kiinnitä huomiota itseesi ja todennäköisesti kukaan ei oleta,
että sinulla olisi mitään varastamisen arvoista, mutta et kyllä
luo yhteyksiä vallanpitäjiinkään.
**Kurja.** Elät epäinhimillisissä oloissa. Sinulla ei ole omaa kotia
vaan ainoastaan se suoja, minkä voit löytää. Olet suurimman
osan ajasta sään armoilla. Yövyt missä pystyt. Jos pystyt livahtamaan
sisään, niin voit yöpyä ehkä varaston tai ladon nurkissa.
Olet täysin muiden ihmisten armoilla. Väkivalta, taudit ja nälkä
uhkaavat sinua jatkuvasti. Et voi edes nukkua rauhassa ja turvassa.
Jotkut yhtä kurjassa asemassa olevat halajavat seikkailijan
varusteitasi, jotka varastamalla ja myymällä he ansaitsisivat
omasta näkökulmastaan omaisuuden. Suurin osa paremmin
toimeen tulevasta väestä ei kiinnitä sinuun edes huomiota.
Laki ja järjestys ei ole sinun tai muun samassa asemassa elävän
puolella.
**Ankea.** Elät kostean tallin nurkassa, mutalattiaisessa majassa
kaupungin ulkopuolella tai rottia ja luteita kuhisevassa vuokrakasarmissa.
Et ole ulkoilmassa sään armoilla, mutta elät epätoivoisessa
ja väkivaltaisessa ympäristössä, jossa taudit, nälkä ja
kaikenlainen epäonni on monen osana. Suurin osa paremmin
toimeen tulevasta väestä ei kiinnitä sinuun edes huomiota.
Laki ja järjestys ei ole sinun tai muun samassa asemassa elävän
puolella. Useimmat, jotka joutuvat elämään näissä oloissa, ovat
kärsineet elämässään jonkin merkittävän takaiskun. He voivat
olla sairaita, paossa toisesta maasta tai muutoin menettäneet
elinkeinonsa. Kodittomuuteen ja vielä kurjempaan jamaan
joutuminen on alituinen uhka.
**Kehno.** Elät ilman suurinta osaa mukavuuksista. Majoituksesi
on karu, ruokasi yksinkertaista ja vaatteesi nukkavieruja.
Asuinolosuhteesi ovat juuri ja juuri riittävät, joskin sangen
epämiellyttävät. Voi olla, että vuokraat huonetta tavernan
yläkerrasta tai muissa vaatimattomissa oloista. Hyödyt jonkin
verran järjestyksenvalvonnasta ja lain suojeluksesta, mutta
joudut silti varautumaan väkivallan uhkaan, rikoksiin ja tauteihin.
Näissä olosuhteissa elävät yleensä ammattitaidottomat
työläiset, kulkukauppiaat, romunkerääjät, ammattirikolliset ja
palkkasoturit.
**Kohtalainen.** Kohtalainen elintasosi pitää sinut poissa slummien
kurjuudesta ja antaa sinulle myös mahdollisuuden pitää
seikkailijan varusteesi kunnossa. Elät kaupungin vanhemmassa
osassa ja vuokraat huonetta majatalossa tai temppelissä. Et kärsi
janoa tai nälkää, ja elinolosuhteesi ovat siistit, joskin koruttomat.
Näissä olosuhteissa elävät yleensä eri alojen ammattitaitoiset
työläiset, opiskelijat, papit ja perheelliset ammattisotilaat.
Mukava. Elintasosi myötä sinulla on mahdollisuus vaatettaa
itsesi hyvin ja pystyt pitämään seikkailijan varusteesi hyvin
helposti kunnossa. Elät keskiluokkaisella alueella pienessä
mökissä tai asunnossa tai omassa huoneessa hyvälaatuisessa
majatalossa. Samalla alueella naapureinasi elää hyvin toimeentulevia
taitavia käsityöläisiä, kauppiaita ja armeijan upseereja
perheineen.
**Varakas.** Elintasosi on ylellinen, vaikka et ehkä olisi ihan samalla
tasolla kuin äveriäiden mahtisukujen perintörikkauksilla
elävät. Elät kuin hyvin menestynyt kauppias, kuninkaallisten
suosikkipalvelija tai jonkin menestyneen yrityksen omistaja. Sinulla
on iso koti kaupungin paremmalla puolella tai majatalon
paras huone. Tarpeistasi huolehtii muutama palvelija, kuten
keittäjä ja taloudenhoitaja.
**Aristokraattinen.** Elät täydessä yltäkylläisyydessä. Asut
talossa kaikkein mukavimmassa ja viihtyisimmässä osassa
kaupunkia tai erittäin hienossa majatalossa. Syöt parhaissa
ravintoloissa, teetät vaatteesi kaikkein taitavimmalla ja muotitietoisimmalla
räätälillä ja kaikista tarpeistasi huolehtii taitava
ja runsaslukuinen palvelusväki. Saat säännöllisesti kutsuja
rikkaiden ja vaikutusvaltaisten juhliin ja muihin tilaisuuksiin.
Vietät iltasi poliitikkojen, kiltajohtajien, ylipappien ja aatelisten
seurassa. Korkean tason kavaluus ja petokset tulevat sinulle
tutuksi, ja mitä varakkaampi olet sitä todennäköisempää on,
että joudut pelinappulaksi poliittisiin juonitteluihin, halusit sitä
tai et.

| Elintaso | Kulut per päivä |
|:---------|:----------------|
| Kurja    | -               |
| Ankea    | 1 hr            |
| Kehno    | 2 hr            |
| Kohtalainen | 1 kr          |
| Mukava   | 2 kr            |
| Varakas  | 4 kr            |
| Aristokraattinen | 10 kr minimi  |

## Selviytyminen omillaan
Kulut ja niihin liittyvät elintasot olettavat, että vietät seikkailujen
välisen aikasi kaupungissa, ostaen sellaiset palvelut, joihin
sinulla on varaa.
Näin kuitenkaan ole kaikkien pakko tehdä. Jotkin hahmot
pärjäävät omillaan sivistyksen ulkopuolella, ja joillakin on hyödyllisiä
ammattitaitoja. Tarpeeksi kyvykkäät voivat jopa kerätä
ruokaa, metsästää ja korjata itse omat varusteensa.
Tämänkaltainen elämäntapa ei vaadi rahan kuluttamista, mutta
se vaatii aikaa. Jos vietät aikasi seikkailujen välillä ammattia
harjoittaen, voit ylläpitää kohtalaista elintasoa. Jos sinulla on
pätevyys selviytymisessä, voit ylläpitää mukavaa vastaavaa
elintasoa.
Kuuluessasi organisaatioon, joka tarjoaa mahdollisuuden
työhön, kuten varkaiden kilta tai temppeli pystyt ylläpitämään
mukavaa elintasoa tekemällä työtä organisaatiolle. Pätevyys
esiintyminen taidossa tarkoittaa, että voit ylläpitää varakasta
elintasoa esiintymällä.

----

Edellinen [Kauppatavara](Kauppatavara.md)

Seuraava [Ruoka, Juoma ja Majoitus](Ruoka_ja_juoma.md)