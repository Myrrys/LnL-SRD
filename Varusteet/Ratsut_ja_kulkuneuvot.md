# Ratsut ja kulkuvälineet

Hyvän ratsun avulla liikut nopeasti paikasta toiseen kaupunkien ja sivistyksen ulkopuolella. Ratsu pystyy kantamaan puolestasi huomattavan määrän varusteita, jotka muuten hidastaisivat tai tekisivät matkanteon jalan jopa mahdottomaksi. Ratsut ja muut eläimet -taulukossa on listattu näiden eläinten nopeus ja kantokyky.

**Eläin**, joka vetää rattaita, kärryjä, sotavaunuja, rekeä tai vaunuja, voi vetää viisi kertaa kantokykynsä verran painoa, mukaan lukien kulkuvälineen oman painon. Kun useampi eläin vetää samaa kulkuvälinettä esim. valjakkona, lasketaan niiden
kantokyky yhteen.

Fantasiamaailmoissa muunkinlaiset kuin tähän listatut ratsut
ovat mahdollisia, mutta ne ovat harvinaisia ja eivät yleensä
ostettavissa. Näitä eksoottisia ratsuja voivat olla lentävät ratsut,
kuten aarnikotkat ja pegasukset tai merenalaiset olennot, kuten
jättikokoiset merihevoset. Eksoottisten ratsujen hankkiminen
vaatii yleensä joko olennon kasvattamisen itse, jonkin voimakkaan
tahon suosiota tai ratsun itsensä kanssa neuvottelemista.

**Hevoshaarniska**. Hevoshaarniska on suunniteltu suojaamaan
hevosen päätä, niskaa, rintaa, selkää ja kylkiä. Hevoshaarniska
ulottuu hevosen selän ja kylkien lisäksi suojaamaan helmoillaan
myös sen raajoja ja mahaa. Mikä tahansa haarniskat -taulukon
haarniskoista voidaan ostaa myös hevoshaarniskana, mutta se
maksaa neljä kertaa enemmän ja painaa kaksi kertaa enemmän
kuin tavallinen humanoidille tehty haarniska.

**Satulat**. Sotilassatula tukee ratsastajaa ja estää häntä putoamasta
taistelun aikana ratsunsa selästä. Sotilassatulan käyttäjällä
on *etu* kaikkiin heittoihin koskien ratsun selässä pysymistä.
Erikoinen satula on tarkoitettu lentävän tai merenalaisen ratsun
selkään.

**Pätevyys kulkuvälineeseen**. Kun sinulla on pätevyys tiettyyn
kulkuvälineeseen, saat lisätä pätevyysbonuksesi heittoihin sen
ohjaamisessa vaikeissa oloissa.

**Soudettavat kulkuvälineet**. Köliveneet ja soutuveneet on tarkoite
ttu käytettäväksi sisävesissä. Virtauksesta voi lisätä esim.
5 km/h kulkuvälineen nopeuteen, jos kuljetaan myötävirtaan.
Näitä kulkuvälineitä ei pysty soutamaan merkittävää virtausta
vastaan, vaan ne täytyy vetää ylävirtaan rannalla vetävillä
vetojuhdilla. Jos seikkailijat joutuvat kantamaan soutuvenettä
maitse, on syytä huomioida, että se painaa 45 kiloa.

## Ratsut ja muut eläimet

| Ratsu | Hinta | Nopeus metreinä | Kantokyky |
|:------|:------|:----------------|:----------|
| Aasi tai muuli | 8 kr | 16 | 190 kg |
| Elefantti | 200 kr | 16 | 600 kg |
| Kameli | 50 kr | 20 | 215 kg |
| Poni | 30 kr | 16 | 100 kg |
| Ratsuhevonen | 75 kr | 24 | 210 kg |
| Sotahevonen | 400 kr | 24 | 245 kg |
| Työhevonen | 50 kr | 16 | 245 kg |
| Vahtikoira | 25 kr | 16 | 90 kg |

## Vetovälineet, kulkuvälineet ja varusteet

| Esine | Hinta | Paino |
|:------|:------|:------|
| Hevosen rehu (päiväksi) | 5 kup | 6 kg |
| Hevoshaarniska (\* | x4 | x2 |
| Kuolain ja suitset | 2 kr | 0,5 kg |
| Kärryt | 15 kr | 90 kg |
| Rattaat | 100 kr | 270 kg |
| Reki | 20 kr | 135 kg |
| Satulalaukut | 4 kr | 4 kg |
| Sotavaunut | 250 kr | 45 kg |
| Tallipaikka (päiväksi) | 5 hr | - |
| Vaunut | 35 kr | 180 kg |

\* Hevoshaarniska maksaa neljä kertaa enemmän ja painaa kaksi kertaa enemmän kuin tavallinen haarniska.

## Satulat
| Esine | Hinta | Paino |
|:------|:------|:------|
| Erikoinen | 60 kr | 18 kg |
| Laukku | 5 kr | 7 kg |
| Ratsastus | 10 kr | 11 kg |
| Sotilas | 20 kr | 14 kg |

## Vesikulkuvälineet

| Esine | Hinta | Nopeus|
|:------|:------|:------|
|Kaljaasi | 30 000 kr | 6 km/h |
|Kölivene | 3000 kr | 2 km/h |
|Soutuvene | 50 kr | 2 km/h |
|Pitkälaiva | 10 000 kr | 5 km/h |
|Purjelaiva | 10 000 kr | 3 km/h |
|Sotalaiva | 25 000 kr | 4 km/h |

----

Edellinen [Valmispakkaukset](Valmispakkaukset)

Seuraava [Kauppatavara](Kauppatavara)