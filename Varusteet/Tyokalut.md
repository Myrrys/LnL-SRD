# Työkalut

Työkalu on väline, jonka avulla jonkin asian luominen, rakentaminen tai korjaaminen on mahdollista. Voit saada pätevyyden jonkin työkalun käyttöön hahmoluokasta, taustasta tai lajista.

Työkalupätevyys tarkoittaa sitä, että voit lisätä pätevyysbonuksesi ominaisuusheittoihin kyseisellä työkalulla työskennellessäsi.

Pätevyys jonkin työkalun käyttöön ei ole sidottu mihinkään
tiettyyn ominaisuuteen, koska se kuvastaa laaja-alaisempaa
tietämystä. Pelinjohtaja voi esimerkiksi pyytää sinua tekemään ketteryys-heiton, kun kaiverrat hienoa yksityiskohtaa puunkaivertajan työkaluilla tai voimakkuus-heiton, kun työstät äärimmäisen kovaa puuta.

**Käsityöläisen työkalut.** Näillä työkaluilla pystytään harjoittamaan jotain tiettyä käsityöläisammattia. Käsityöläisen työkaluissa on listattuna useamman ammatin työkaluja. Työkalupätevyys antaa sinun lisätä pätevyysbonuksesi ominaisuusheittoihin, jotka liittyvät kyseisen ammatin harjoittamiseen. Jokainen käsityöläisen työkalu vaatii oman pätevyytensä.

**Myrkynkeittäjän välineet.** Näissä välineissä on astioita ja aineksia myrkkyjen valmistamista varten. Työkalupätevyysmyrkynkeittäjän välineisiin antaa sinun lisätä pätevyysbonuksesi ominaisuusheittoihin, kun valmistat myrkkyjä.

**Navigoijan instrumentit.** Näillä työkaluilla pystyt määrittelemään sijaintisi merellä sekä asettamaan laivan kulkusuunnan ja reitin. Mikäli on mahdollisuus eksyä merille, voit näiden työkalujen avulla lisätä pätevyysbonuksesi mihin tahansa ominaisuusheittoon sen välttämiseksi.

**Rohdospussi.** Tämä työkalusetti pitää sisällään sakset, morttelin ja laajan valikoiman lääkinnällisiä yrttejä ja muita aineksia. Tämän työkalupätevyyden avulla voit lisätä pätevyysbonuksesi sekä yrttien tunnistamiseen että rohtojen valmistamiseen. Tämä pätevyys vaaditaan vastamyrkkyjen ja parannusjuomien
valmistamiseen

**Soitin.** Työkalupätevyydellä johonkin soittimeen voit lisätä pätevyysbonuksesi ominaisuusheittoihin, jotka liittyvät kyseiseen soittimeen. Bardi voi käyttää soitinta myös talismaanina loitsimista varten. Jokainen soitin vaatii oman pätevyytensä.

**Uhkapeli.** Nämä työkalut käsittävät pelivälineet useimpiin rahapeleihin, kuten nopat käärmeensilmän pelaamiseen tai korttipakan peikkotikkiä ja velhonventtiä varten. Kortit ja nopat vaativat molemmat oman erillisen työkalupätevyyden.

**Valeasutarvikkeet.** Tässä pussukassa on meikkejä, hiusväriäja pieniä lisävarusteita, joilla voit muokata ulkonäköäsi. Pätevyys valeasutarvikkeissa antaa pätevyysbonuksesi kaikkiin ominaisuusheittoihin luodessasi valeasua.

**Varkaan työkalut.** Tässä työkaluvalikoimassa on pieni viila, pieni peili metallikahvalla, tiirikkasetti, sakset ja pienet pihdit.

Pätevyys varkaan työkaluissa antaa pätevyysbonuksesi kaikkiin ominaisuusheittoihin ansoja purkaessa tai lukkoja auki tiirikoidessa.

**Väärentäjän työkalut.** Tässä pienessä tarvikelaatikossa on papereita, kyniä, musteita sinettivahaa ja sinettejä sekä lehtikultaa ja hopeaa. Kaikki edellä mainitut ovat tarvikkeita virallisten asiakirjojen väärentämiseen. Pätevyys väärentäjän työkaluissa antaa pätevyysbonuksesi kaikkiin ominaisuusheittoihin yrittäessäsi luoda uskottavia väärennöksiä.

## Työkalujen hinnat

### Käsityöläisen työkalut

| Esine | Hinta | Paino |
|:--- |:--- |:--- |
| Alkemistin työvälineet | 50 kr | 4 kg. |
| Kalligrafin välineet | 8 kr | 2 kg |
| Kankurin työkalut | 1 kr | 2 kg |
| Kartoittajan välineet | 5 kr | 3 kg. |
| Kokin keittiövälineet | 30 kr | 4 kg. |
| Kultasepän työkalut | 6 kr | 1 kg |
| Lasinpuhaltajan työkalut | 25 kr | 2 kg |
| Maalarin tarvikkeet | 10 kr | 2 kg |
| Muurarin työkalut | 10 kr | 4 kg |
| Nahkurin työkalut | 10 kr | 2 kh |
| Nikkarin työkalut | 50 kr | 5 kg. |
| Oluenpanijan tarvikkeet | 20 kr | 4 kg. |
| Puunkaivertajan työkalut | 1 kr | 2 kg |
| Puusepän työkalut | 15 kr | 3 kg |
| Savenvalajan työkalut | 10 kr | 1 kg |
| Sepän työkalut | 20 kr | 4 kg |
| Suutarin työkalut | 1 kr | 2 kg |
| Valeasutarvikkeet | 25 kr | 1 kg |
| Väärentäjän työkalut | 15 kr | 1 kg |

### Uhkapeli

| Esine | Hinta | Paino |
|:--- |:--- |:--- |
| Korttipakka | 5 hr | 0 kg |
| Nopat | 1 hr | 0 kg |

### Soitin

| Esine | Hinta | Paino |
|:--- |:--- |:--- |
| Huilu | 2 kr | 0,5 kg |
| Kantele | 25 kr | 2 kg |
| Kitara | 2 kr | 2 kg |
| Luuttu | 35 kr | 1 kg |
| Lyyra | 30 lr | 1 kg |
| Panhuilu | 12 kr | 0,5 kg |
| Rumpu | 6 kr | 1 kg |
| Säkkipilli | 30 kr | 2 kg |
| Torvi | 3 kr | 1 kg |
| Viulu | 30 kr | 1 kg |

### Muut työkalut

| Esine | Hinta | Paino |
|:--- |:--- |:--- |
| Ennustajan työkalut | 5 hr | - |
| Myrkynkeittäjän välineet | 50 kr | 1 kg |
| Navigoijan instrumentit | 25 kr | 1 kg |
| Rohdospussi | 5 kr | 1 kg |
| Varkaan työkalut | 25 kr | 0,5 kg |

----

Edellinen [Työkalut](Tyokalut.md)

Seuraava [Valmispakkaukset](Valmispakkaukset.md)
