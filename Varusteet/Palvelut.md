# Palvelut

Seikkailijat voivat maksaa sivuhahmoille siitä, että he auttavat
tai toimivat heidän puolestaan. Monilla palkollisilla on tavanomaisia
taitoja. Joillain on harvinaista erikoisosaamista, mutta
useimmilla ei ole seikkailemiseen soveltuvia taitoja.

Tyypillisimmät palkolliset on esitelty seuraavassa palvelutaulukossa. Muina helposti löytyvinä palkollisina voi pitää
mitä tahansa väkeä, jota voisi kuvitella löytyvän tyypillisestä
kaupungista.

Seikkailijat voivat tarvita palkollisia mitä moninaisimpiin
tehtäviin. Velho voi palkata puusepän rakentamaan hänelle
erityisen hienon kirstun ja sen miniatyyrikokoisen kopion jemma-
loitsua varten. Taistelija voi maksaa sepälle, että tämä takoo
hänelle miekan. Bardi voi maksaa räätälille erityisen hienosta
esiintymisasusta, jonka hän tarvitsee esiintyessään kaupungin
kermalle.

Toiset palkolliset tarjoavat vielä erikoistuneempaa palvelua
tai taitojaan vaarallisiin tehtäviin. Seikkailijoiden mukaansa
hirviöiden asuttamaa rauniolinnaa valloittamaan pestaamat
palkkasoturit ja tutkijat, joille seikkailijat maksavat muinaisten
salaisuuksien tutkimisesta, ovat palkollisia.

Korkean tason seikkailijat voivat jopa perustaa tukikohdaksi
oman linnoituksen ja palkata erikseen jopa linnanherran tai
hovimestarin pelkästään johtamaan kaikkia palkollisia tai palvelijoita.
Yleensä näille linnassa tai kartanossa työskenteleville
palkollisille tarjotaan majapaikka osana heidän palkkaansa.

| Palvelu | Maksu |
|:--------|:------|
| Vankkurimatka (kaupunkien välillä) | 2 kup per kilometri |
| Vankkurikyyti (kaupungin sisällä) | 1 kup |
| Palkollinen (ammattilainen) | 2 kr per päivä |
| Palkollinen (ammattitaidoton) | 2 hr per päivä |
| Viestinviejä | 1 kup per kilometri |
| Portti- tai tiemaksu | 1 kup |
| Laivamatka | 1 hr per kilometri |

Ammattilainen on mikä tahansa palkollinen, jolle maksetaan
jostakin palvelusta, johon liittyy pätevyys (ase, työkalu tai jokin
taito taito). Esimerkkejä tällaisistä ovat palkkasoturi, käsityöläinen,
kirjuri ja muut vastaavat erikoistunutta osaamista vaativat
ammatit. Taulukkoon merkitty palkka on minimi. Jotkut asiantuntijat
vaativat merkittävästi enemmän palkkaa. Ammattitaidoton
tarkoittaa työtä, joka ei vaadi merkittävän erikoistunutta
osaamista ja taitoa.

## Loitsimispalvelut
Loitsimistaitoiset eivät ole tavallisia palkollisia. On mahdollista
löytää joku, joka loitsii rahasta tai palveluksia vastaan, mutta
sellaisen henkilön löytäminen ei tule olemaan helppoa ja vakiintuneita
palkkioita ei ole. Yleisenä periaatteena voidaan pitää
että mitä korkeamman tason loitsu on kyseessä, sitä vaikeampi
on löytää joku loitsimaan se, ja sitä kalliimpaa se tulee olemaan.
Jonkin kohtuullisen yleisen ensimmäisen tai toisen piirin
loitsun loitsimiseen tuskin on kovin vaikea löytää pienestä tai
keskikokoisesta kaupungista henkilöä, joka osaa ja on halukas
sen loitsimaan. Esimerkiksi tunnistaminen tai haavojen parannus
tuskin maksaa 10-50 kultarahaa enempää.

Korkean tason loitsua varten täytyy todennäköisesti matkustaa
isoon kaupunkiin, ja siellä yliopistoon tai isoon temppeliin.
Loitsija todennäköisesti pyytää jotain vastapalvelusta, jonka
vain ammattimaiset seikkailijat pystyvät antamaan. Tällainen
vastapalvelus voi olla vaikka arvokkaan esineen hakeminen
vaarallisesta sijainnista tai lääkkeiden ja tarvikkeiden toimittaminen
kaukaiseen siirtokuntaan hirviöiden asuttaman erämaan
toiselle puolelle.

----

Edellinen [Ruoka, Juoma ja Majoitus](Ruoka_ja_juoma)

Seuraava [Pikkutavataa](Pikkutavara)