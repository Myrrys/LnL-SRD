# Haarniskat ja kilvet

Näet haarniskataulukosta yleisimmät fantasiamaailmoissa käytetyt haarniskat sekä niiden 
hinnat, painot ja muut ominaisuudet.

**Haarniskakoulutus.**  Kuka tahansa osaa pukea haarniskan ylleen ja kiinnittää kilven käteensä, 
mutta niiden kanssa tehokas toimiminen vaatii koulutusta ja totuttelua. Hahmoluokkasi voi antaa 
sinulle pätevyyden joidenkin haarniskatyyppien käyttämiseen.

Jos pidät päälläsi haarniskaa, jonka käyttämiseen sinulla ei ole pätevyyttä, saat *haitan* ketteryyteen 
tai voimakkuuteen liittyviin ominaisuusheittoihin, pelastusheittoihin ja hyökkäysheittoihin, etkä voi
myöskään loitsia haarniska päälläsi.

**Puolustus (PL).** Haarniska ja kilpi määrittävät puolustuksesi perustan.

**Voimakkuus.** Raskaat panssarit hidastavat hahmoa, jolla ei ole tarpeeksi voimaa sen kantamiseen. Jos haarniskataulukossa lukee voimakkuus 13 tai voimakkuus 15 ja voimakkuutesi ei täytä tuollaista vaatimusta, nopeutesi hidastuu neljällä metrillä.

**Hiipiminen.** Jos haarniskataulukossa lukee ”Haitta”, saa hahmo *haitan* ketteryysheittoihin (hiipiminen).

**Kilvet.** Kilven käyttäminen korottaa puolustustasi kahdella pisteellä.

## Haarniskat

| Kevyt panssari         | Hinta | Puolustus (PL) | Voimakkuus | Hiipiminen | Paino |
|------------------------|-------|----------------|------------|------------|-------|
|Topattu panssari        | 5 kr  | 11 + KET       | -          | Haitta     | 4 kg  |
|Nahkapanssari           | 10 kr | 11 + KET       | -          | -          | 5 kg  |
|Kovetettu nahkapanssari | 45 kr | 12 + KET       | -          | -          | 6 kg  |

| Keskiraskas panssari   | Hinta  | Puolustus (PL)   | Voimakkuus | Hiipiminen | Paino |
|------------------------|--------|------------------|------------|------------|-------|
|Turkis                  | 10 kr  | 12 + KET (max 2) | -          | -          | 6 kg  |
|Ketjupaita              | 50 kr  | 13 + KET (max 2) | -          | -          | 10 kg |
|Suomupanssari           | 50 kr  | 14 + KET (max 2) | -          | Haitta     | 20 kg |
|Rintapanssari           | 400 kr | 14 + KET (max 2) | -          | -          | 10 kg |
|Puolipanssari           | 750 kr | 15 + KET (max 2) | -          | Haitta     | 20 kg |

| Raskas panssari | Hinta    | Puolustus (PL)   | Voimakkuus | Hiipiminen | Paino |
|-----------------|----------|------------------|------------|------------|-------|
|Rengaspanssari   | 30 kr    | 14               |-           | Haitta     | 20 kg |
|Ketjupanssari    | 75 kr    | 16               | VOI 13     | Haitta     | 25 kg |
|Vannepanssari    | 200 kr   | 17               | VOI 15     | Haitta     | 27 kg |
|Levyhaarniska    | 1,500 kr | 18               | VOI 15     | Haitta     | 30 kg |

### Kevyt panssari
Kevyet panssarit on tehty taipuisista ja ohuista materiaaleista,
jotka antavat suojaa, mutta eivät heikennä liikkuvuutta. Saat
lisätä ketteryysmuuttujasi kokonaan puolustukseesi käyttäessäsi
kevyitä panssareita.

**Topattu panssari.** Topattu panssari koostuu tikatuista kangaskerroksista,
joiden välissä on toppaus.

**Nahkapanssari.** Tämän panssarin rintapanssari ja olkasuojat
on tehty öljyssä kovetetusta kovemmasta nahasta. Loput panssarista
on pehmeämpää ja taipuisampaa nahkaa.

**Kovetettu nahkapanssari.** Kovetettu nahkapanssari on
tehty kovasta ja joustavasta nahasta, jota on vahvistettu
metalliniiteillä.

### Keskiraskas panssari
Keskiraskaat panssarit tarjoavat kevyitä panssareita enemmän
suojaa, mutta samalla rajoittavat käyttäjän liikkumista.

Käyttäessäsi keskiraskaita panssareita, voit lisätä puolustukseen
ketteryysmuuttujasi, mutta sen maksimi on +2 (eli vaikka ketteryysmuuttujasi
olisi +4, saat ketteryydestä vain +2 puolustukseen).

**Turkis.** Tämä karkea haarniska on tehty paksuista turkiksista.
Yleensä näitä käyttävät barbaariheimot ja yksinkertaiset
humanoidit.

**Ketjupaita.** Ketjupaita on toisiinsa kiinnitetyistä renkaista
tehty panssaripaita, joka puetaan nahkapanssarin ja paksun
kankaan väliin.

**Suomupanssari.** Suomupanssari on nahkapanssari, jonka päälle on kiinnitetty
kalansuomujen muotoon metallilevyjä limittäin.

**Rintapanssari.** Rintapanssari koostuu metallisesta selkää,
rintakehää ja keskivartaloa suojaavasta metallihaarniskasta ja
raajoja sekä alavartaloa suojaavasta nahkahaarniskasta.

**Puolipanssari.** Puolipanssari koostuu muotoon taotuista irtometallilevyistä,
jotka suojaavat suurinta osaa käyttäjän kehosta.
Jalkojen suojana on metalliset säärisuojat, jotka kiinnitetään nahkahihnalla.

### Raskas panssari
Raskaat panssarit tarjoavat eniten suojaa kaikista panssarityypeistä.
Ne peittävät koko kehon ja ne on suunniteltu kestämään
monenlaisia hyökkäyksiä.

Raskasta panssaria käytettäessä et voi lisätä ketteryysmuuttujaasi
puolustukseen. Toisaalta et kärsi negatiivisesta
ketteryysmuuttujastakaan.

**Rengaspanssari.** Rengaspanssari on nahkapanssari, johon on
ommeltu raskaita metallirenkaita. Renkaat suojaavat kirveen ja
miekan iskuilta. Rengaspanssari on heikompi kuin ketjupanssari,
ja yleensä sitä pitävät soturit, joilla ei ole varaa parempaan
panssariin.

**Ketjupanssari.** Ketjupanssari koostuu topastusta aluspanssarista,
jonka päälle puetaan yhteenliitetyistä metallirenkaista
koostuva pitkä panssari ja hansikkaat.

**Vannepanssari.** Tämä panssari koostuu nahkapanssarista,
jonka päälle on laitettu vaakasuuntaisia metallisuikaleita. Taipuisa
ketjupanssari suojaa käyttäjän nivelkohtia.

**Levyhaarniska.** Levyhaarniska koostuu muotoilluista toisiinsa
liittyvistä metallipaloista, jotka peittävät koko kehon. Haarniskaan
kuuluu hansikkaat, raskaat saappaat, visiirikypärä ja
topattu asu, joka puetaan metallihaarniskan alle.

## Haarniskan pukeminen ja riisuminen
Haarniskan pukemis- ja riisumisajat on jaoteltu haarniskatyypeittäin. 
Haarniskan riisumisajan voi puolittaa, jos sinulla on
avustaja.

_Kevyen panssarin_ voi pukea ja riisua 1 minuutissa.

_Keskiraskaan panssarin_ voi pukea 5 minuutissa ja riisua 1
minuutissa.

_Raskaan panssarin_ voi pukea 10 minuutissa ja riisua 5
minuutissa.

_Kilven_ laittaminen paikalleen ja poisotto kestää yhden toiminnon
ajan.

----

Edellinen [Varusteet](Varusteet)

Seuraava [Aseet](Aseet)