### Arkkimaagin kartano

*7-piirin kutsuminen*

**Loitsimisviive:** 1 minuutti

**Kantama:** 120 metriä

**Komponentit:** taikasana, ele, aines (norsunluusta kaiverrettu miniatyyriportti, pieni pala kiillotettua marmoria ja hopealusikka. Jokaisen näistä arvo on vähintään 5 kr) 

**Kesto:** 24 tuntia

Saat käyttöösi loitsun keston ajaksi ylellisen majapaikan varjomaailmasta. Valitset sen sisäänkäynnin sijainnin. Sisäänkäynti hohtaa himmeästi kaksi metriä leveänä ja neljä metriä korkeana. Sinä ja kuka tahansa muu loitsimisen yhteydessä määrittelemäsi olento voivat siirtyä tämän sisäänkäynnin kautta arkkimaagin kartanoon niin kauan kuin tämä portti on auki. Voit avata ja sulkea portin 12 metrin etäisyydellä siitä. Suljettuna portti on *näkymätön*.

Portin toisella puolen on upea aula, joka johtaa lukuisiin tilaviin huoneisiin, joiden ilma on puhdasta, raikasta ja lämmintä.

Voit luoda arkkimaagin kartanon millä tahansa pohjapiirustuksella, jonka haluat, mutta sen tilavuus ei voi olla suurempi kuin 50 kappaletta 4x4x4 m kuutiota, joista kukin peittää 4x4 metrin alan. Kartanon ulkoasu, sisustus ja koristukset ovat juuri sellaiset kuin haluat. Kartanossa on myös tarjolla yhdeksänosainen juhla-ateria enintään sadalle hengelle. Tämän lisäksi kartanossa on 100 läpikuultavaa palvelijaa palvelemassa vierailijoita. Sinä päätät palvelijoiden ulkoasun ja vaatetuksen. Palvelijat tottelevat sinua ja voivat tehdä mitä tahansa, mitä tavallinen ihmispalvelijakin, mutta ne eivät voi hyökätä kenenkään päälle tai tehdä mitään, mikä vahingoittaa toista olentoa. Palvelijat voivat hakea esineitä, puhdistaa esineitä, korjata ja viikata vaatteita, sytyttää tulen takkaan, tarjoilla ruokaa ja juomaa, jne.

Palvelijat voivat kulkea minne tahansa kartanossa, mutta ne eivät voi lähteä sieltä. Esineet, joita loitsu on luonut kartanon sisustukseksi, katoavat savuna ilmaan, jos ne viedään sen ulkopuolelle. Loitsun päättyessä kaikki vieraat, jotka ovat yhä sisällä kartanossa, ilmestyvät portin viereen lähimpään vapaaseen tilaan. 

---

Ylätaso [Seitsemännen piirin loitsut](7_piirin_loitsut)


Seuraava [Eetterimuoto](Eetterimuoto)

