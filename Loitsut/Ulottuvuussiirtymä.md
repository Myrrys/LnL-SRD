### Ulottuvuussiirtymä

*7-piirin kutsuminen*

**Loitsimisviive:** 1 toiminto

**Kantama:** kosketus

**Komponentit:** taikasana, ele, aines (vähintään 250 kr arvoinen haarautuva metallinen äänirauta, joka on viritetty tietyn maailmatason kosmisen värähtelyn taajuudelle) 

**Kesto:** välitön

Sinä ja enintään kahdeksan vapaaehtoista olentoa otatte toisianne käsistä (tai vastaavista ulokkeista) ja muodostatte kehän, jolloin siirrytte toiselle maailmatasolle. Voit määritellä päämäärän hyvin joustavasti, kuten esimerkiksi Vaskikaupunki tulen elementtimaailmassa tai Hornan portit. Pelinjohtaja määrittelee antamasi kuvauksen mukaan, minne saavut kohteessa. Voi olla, että esimerkiksi Hornan porteilla päädyt joko niiden ulko- tai sisäpuolelle, jos et maininnut asiasta erikseen.

Vaihtoehtoisesti, jos tunnet toisella maailmatasolla olevan teleportaatiokehän, voit tällä loitsulla suunnata suoraan sen osoitteeseen. Jos kyseinen teleportaatiokehä on liian pieni koko seurueelle, ilmestyvät seurueesi jäsenet lähimpään vapaaseen tilaan sen välittömässä läheisyydessä.

Tällä loitsulla voit myös karkottaa olennon vastoin sen tahtoa toiselle maailmatasolle. Tee lähitaisteluhyökkäys loitsulla loitsun kantamalla olevalle olennolle. Hyökkäyksen osuessa kohteen täytyy heittää karisma-pelastusheitto. Epäonnistuminen tarkoittaa, että hän päätyy satunnaiseen sijaintiin valitsemallasi maailmatasolla. Tällä loitsulla toiselle maailmatasolle karkotetun olennon on itse löydettävä tiensä takaisin, jos hän edes selviytyy siellä.

---

Ylätaso [Seitsemännen piirin loitsut](7_piirin_loitsut)

Edellinen [Tulimyrsky](Tulimyrsky)

Seuraava [Viivästetty tulipallo](Viivästetty_tulipallo)

