### Elementaalin kutsuminen

*5-piirin kutsuminen*

**Loitsimisviive:** 1 minuutti

**Kantama:** 36 metriä

**Komponentit:** taikasana, ele, aines (palavaa suitsuketta ilmalle, pehmeää savea maalle, rikkiä ja fosforia tulelle tai hiekkaa vedelle)

**Kesto:** keskittyminen, korkeintaan 1 tunnin

Kutsut itsellesi elementaalipalvelijan. Valitse jokin alue ilmaa, maata, tulta tai vettä, joka täyttää 4x4x4 metrin kuution loitsun kantamalla. Haastearvon 5 tai matalampi kyseistä elementtiä vastaava elementaali ilmestyy vapaaseen pisteeseen neljän metrin säteelle kyseisestä alueesta. Esimerkiksi tulielementaali ilmestyy palavasta kokosta ja maaelementaali nousee maan sisästä. Elementaali katoaa, jos sen osumapisteet laskevat nollaan tai kun loitsun kesto päättyy.

Elementaali on ystävällinen sinulle ja tovereillesi loitsun keston ajan. Sinä saat heittää aloiteheitot elementaalille, joka toimii omalla vuorollaan. Se tottelee kaikkia sanallisia käskyjäsi (käskyt eivät vaadi toimintoa). Jos et anna sille käskyjä, se ainoastaan puolustaa itseään, mutta ei tee muita toimintoja.

Jos keskittymisesi katkeaa, elementaali ei katoa, vaan menetät hallinnan siitä, jolloin elementaalista tulee vihamielinen ja se saattaa hyökätä sinun ja toveriesi kimppuun. Et voi karkottaa kontrolloimatonta elementaalia. Se katoaa tunnin päästä loitsimisesta. Pelinjohtaja pitää kirjaa elementaalin peliteknisistä tiedoista.

**Korkeammilla loitsuvarauksilla.** Jos loitsit tämän loitsun käyttäen kuudennen tai sitä korkeamman piirin loitsuvarauksen, kasvaa elementaalin haastearvo yhdellä jokaista loitsuvarauksen piiriä kohden, joka on viidettä piiriä korkeammalla. Ks. pelinjohtajan kirjan ohjeet kohdasta Hirviöiden haastearvon nostaminen.

---

Ylätaso [Viidennen piirin loitsut](5_piirin_loitsut)

Seuraava [Esineen herättäminen](Esineen_herättäminen)
