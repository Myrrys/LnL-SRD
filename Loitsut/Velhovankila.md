### Velhovankila

*9-piirin suojelus*

**Loitsimisviive:** 1 minuutti

**Kantama:** 12 metriä

**Komponentit:** taikasana, ele, aines (ohuelle pergamentille piirretty kuva tai kaiverrettu patsas kohteesta ja loitsitun velhovankilan version mukainen erityisaines, jonka arvo on vähintään 500 kultarahaa per kohteen osumapistenoppa)

**Kesto:** kunnes puretaan

Luot maagiset keinot näköpiirissäsi olevan olennon vangitsemiseksi. Kohteen täytyy heittää viisaus-pelastusheitto. Epäonnistuessaan kohde joutuu loitsun vaikutuksen alaiseksi. Onnistuneella pelastusheitolla kohde tulee immuuniksi ***velhovankila***-loitsulle sinun loitsimanasi. Ollessaan loitsun vaikutuksen alaisena kohteen ei tarvitse hengittää, syödä tai juoda eikä hän vanhene. Ennustamis-loitsut eivät havaitse olentoa tai saa selville hänen olinpaikkaansa.

Loitsiessasi valitset jonkin alla olevista keinoista vangita kohde.

**Hautaaminen.** Olento hautautuu syvälle maan alle maagisen pallon sisälle, joka on kyllin suuri, että olento mahtuu siihen. Mikään ei pääse pallon läpi eikä sen sisälle tai sieltä pois. Teleportaatiota tai maailmatasojen välillä matkustamista ei voi käyttää päästäkseen sen sisälle tai ulos sieltä. Tähän versioon ***velhovankilaa*** tarvitset aineksiin pienen mithralista valmistetun kuulan.

**Ketjut.** Raskaat ketjut, jotka on juntattu maan sisään, pitävät olentoa paikallaan. Olento on *sidottu* loitsun päättymiseen saakka eikä se voi liikkua eikä sitä voi liikuttaa sitä ennen. Tähän versioon ***velhovankilaa*** tarvitset aineksiin pienen ketjun arvokasta metallia.

**Aidattu vankila.** Loitsu siirtää kohteen pieneen varjomaailmaan, josta on estetty teleportaatio ja maailmatasojen välillä matkaaminen. Varjomaailma voi olla labyrintti, häkki, torni tai muu vastaava suljettu alue valintasi mukaan. Tähän versioon ***velhovankilaa*** tarvitset aineksiin jadesta kaiverretun pienoismallin vankilasta.

**Miniatyyrivankila.** Loitsun kohde pienenee kahden senttimetrin mittaiseksi ja hänet vangitaan jalokiven tai vastaavan esineen sisään. Valo pääsee jalokiven sisään, jolloin kohde näkee ulos ja kohteen näkee jalokivessä. Jalokivi estää kuitenkin teleportaation ja maailmatasojen välillä matkaamisen. Jalokiveä ei voi rikkoa loitsun vaikutuksen aikana. Tähän versioon ***velhovankilaa*** tarvitset aineksiin suuren läpinäkyvän jalokiven, kuten korundin, timantin tai rubiinin.

**Sikeä uni.** Kohde nukahtaa eikä häntä voi herättää. Tähän versioon ***velhovankilaa*** tarvitset aineksiin harvinaisia unettavia yrttejä.

**Loitsun päättäminen.** Voit loitsimisen aikana päättää ehdon, joka saa loitsun päättymään ja vapauttamaan kohteensa. Ehto voi olla niin tarkka tai ehdoton kuin haluat, mutta pelinjohtajan tulee hyväksyä, että se on järkevä ja voi jopa toteutua. Ehto voi perustua olennon nimeen, identiteettiin tai palvomaan jumalaan tai johonkin toimintoon tai ominaisuuksiin. Se ei voi perustua peliteknisiin asioihin, kuten kokemustasoon, osumapisteisiin tai hahmoluokkaan.

***Taikuuden purkaminen*** -loitsu voi lakkauttaa tämän loitsun vaikutuksen, jos se loitsitaan yhdeksännen piirin loitsuna ja kohdistetaan joko vankilaan tai loitsun ainesosaan.

Voit käyttää yhtä loitsun versiota kerrallaan tehdäksesi yhden vankilan. Jos loitsit tämän loitsun uudelleen käyttäen samaa versiota vankilasta, vapautuu edellisen vanki välittömästi.

---

Ylätaso [Yhdeksännen piirin loitsut](9_piirin_loitsut)

Edellinen [Toivomus](Toivomus)

Seuraava [Voimallinen parannus](Voimallinen_parannus)

