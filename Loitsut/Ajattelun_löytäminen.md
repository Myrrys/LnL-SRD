### Ajattelun löytäminen

*2-piirin ennustaminen*

**Loitsimisviive:** 1 toiminto

**Kantama:** itse

**Komponentit:** taikasana, ele, aines (pala kuparia)

**Kesto:** keskittymisen ajan, korkeintaan 1 minuutin

Keston ajan voit lukea olentojen ajatuksia. Voit keskittää mielesi 12 metrin säteellä olevaan olentoon, jonka näet. Voit lukea kyseisen olennon ajatuksia, jos sen älykkyys on suurempi kuin 3 ja se osaa puhua jotain kieltä.

Saat aluksi selville kohteen pinnalliset ajatukset ja senhetkiset tarpeet. Voit toimintona siirtyä tutkimaan toisen olennon ajatuksia tai pureutua syvemmin saman kohteen ajatuksiin. Jos haluat pureutua syvemmin kohteen ajatuksiin, sen tulee heittää viisaus-pelastusheitto. Jos kohde epäonnistuu, saat selville hänen vaikuttimensa, tunnetilansa ja jonkin yksittäisen asian, jota hän mietiskelee. Jos kohde onnistuu pelastusheitossa, loitsun vaikutus lakkaa. Joka tapauksessa kohde saa selville, että yritit pureutua hänen mieleensä, ja ellet vaihda loitsun kohdetta, kohde voi koittaa päättää loitsun vaikutuksen. Heittäkää molemmat vastakkainen älykkyys-heitto. Kohteesi voittaessa loitsun vaikutus lakkaa.

Suulliset kysymykset ohjaavat olennon ajattelua. Esimerkiksi, jos kysyt jostain asiasta, on kohteen vaikea olla ajattelematta sitä, joten tämä loitsu on hyödyllinen kuulustelutilanteissa.

Voit myös käyttää tätä loitsua löytääksesi ympäristöstäsi ajattelevia olentoja, joita et näe. Voit luodata ympäristöä ajatuksillasi loitsun keston ajan, jolloin löydät kaikki ajattelevat olennot 12 metrin säteellä itsestäsi. Tämä loitsu läpäisee lähes kaikki esteet, mutta puoli metriä kiveä, ohut kerros lyijyä tai 5 senttiä muita metalleja estää ajatusten löytämisen. Et voi löytää olentoja, joiden älykkyys on pienempi kuin 4 tai jotka eivät osaa puhua mitään kieltä.

Kun löydät olennon yllä mainitulla tavalla, voit lukea sen ajatuksia keston ajan, vaikka et näkisikään sitä, kunhan se pysyy loitsun kantamalla.

----

Ylätaso [Toisen piirin loitsut](2_piirin_loitsut.md)

Edellinen [Aaveratsu](Aaveratsu.md)

Seuraava [Ansojen löytäminen](Ansojen_löytäminen.md)
