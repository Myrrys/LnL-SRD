### Kuolleista nostaminen

*5-piirin kuolontaikuus*

**Loitsimisviive:** 1 tunti

**Kantama:** kosketus

**Komponentit:** taikasana, ele, aines (vähintään 500 kr arvoinen timantti, joka tuhoutuu loitsiessa)

**Kesto:** välitön

Palautat koskettamasi olennon kuolleista, kunhan se ei ole ollut kuolleena yli kymmentä päivää. Jos olennon sielu on halukas ja vapaa palaamaan ruumiiseen, herää olento henkiin 1 osumapisteellä.

Tämä loitsu neutralisoi kaikki myrkyt ja parantaa ei-maagiset sairaudet, jotka vaivasivat olentoa sen kuollessa. Loitsu ei kuitenkaan poista maagisia sairauksia, kirouksia ja vastaavia vaikutuksia. Jos näiden vaikutusta ei poisteta ennen ***kuolleista nostamisen*** loitsimista, alkavat ne vaikuttaa välittömästi, kun olento herää henkiin. Tällä loitsulla ei voi herättää epäkuolleita olentoja eloon.

Loitsu sulkee kaikki haavat, mutta se ei palauta puuttuvia raajoja. Jos olennolta puuttuu tärkeitä ruumiinosia elossapysymiseen (esimerkiksi pää), tämä loitsu epäonnistuu automaattisesti. Kuolleista palaaminen on ankara koettelemus. Henkiin herätetty saa -4 muutoksen hyökkäysheittoihin, pelastusheittoihin ja ominaisuusheittoihin. Muutos pienenee yhdellä jokaisen pitkän levon jälkeen, kunnes se katoaa kokonaan.

---

Ylätaso [Viidennen piirin loitsut](5_piirin_loitsut)

Edellinen [Kivivalli](Kivivalli)

Seuraava [Legenda](Legenda)

