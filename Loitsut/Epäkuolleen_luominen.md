### Epäkuolleen luominen

*6-piirin kuolontaikuus*

**Loitsimisviive:** 1 toiminto

**Kantama:** 4 metriä

**Komponentit:** taikasana, ele, aines (saviruukku, jossa on hautausmaan multaa ja saviruukku, jossa on murtovettä sekä 150 kr arvoinen musta onyksi jokaista ruumista kohden)

**Kesto:** välitön

Voit loitsia tämän loitsun vain yöllä. Valitse korkeintaan kolme keskikokoisen tai pienen olennon ruumista loitsun kantamalla. Kyseisistä ruumiista tulee kaamioita komentoosi (pelinjohtaja pitää kirjaa näiden olentojen peliteknisistä tiedoista).

Voit käyttää jokaisella vuorollasi bonustoiminnon komentaaksesi mielen avulla näitä epäkuolleita olentoja, kunhan ne ovat ovat korkeintaan 48 metrin päässä sinusta. Jos komennossasi on useampia olentoja, voit päättää annatko saman komennon yhdelle vai useammalle niistä. Saat päättää minkä toiminnon olento tekee ja minne se liikkuu seuraavalla vuorolla tai sitten voit antaa sille yleisluontoisen ohjeen, kuten että sen tulisi vartioida jotain huonetta tai käytävää. Jos et anna sille mitään käskyä, se vain puolustautuu sitä vastaan hyökkääviä olentoja vastaan. Käskyn antamisen jälkeen olento noudattaa käskyä, kunnes se on saanut suoritettua käskyn loppuun.

Olento on komennossasi 24 tuntia, jonka jälkeen se lopettaa tottelemisesi. Pitääksesi yllä komentoa sinun tulee loitsia tämä loitsu uudestaan samaan olentoon ennen kuin 24 tuntia on umpeutunut. Tällä tavalla loitsua käyttäen voit uusia komennon jopa kolmeen luomaasi epäkuolleeseen sen sijaan, että loisit aina uusia kaamioita eri vainajista.

**Korkeammilla loitsuvarauksilla.** Jos loitsit tämän loitsun käyttäen seitsemännen piirin loitsuvarauksen, voit luoda tai uusia hallintaasi 4 kaamiota. Jos loitsit tämän loitsun käyttäen kahdeksannen piirin loitsuvarauksen, voit luoda tai uusia hallintaasi 5 kaamiota tai 2 kyöpeliä. Jos loitsit tämän loitsun käyttäen yhdeksännen piirin loitsuvarauksen, voit luoda tai uusia hallintaasi 6 kaamiota, 3 kyöpeliä tai 2 muumiota.

---

Ylätaso [Kuudennen piirin loitsut](6_piirin_loitsut)

Edellinen [Ehto](Ehto)

Seuraava [Joukkohurmos](Joukkohurmos)

