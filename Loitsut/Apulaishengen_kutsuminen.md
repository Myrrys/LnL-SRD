### Apulaishengen kutsuminen

*1-piirin kutsuminen (rituaali)*

**Loitsimisviive:** 1 tunti

**Kantama:** 4 metriä

**Komponentit:** taikasana, ele, aines (10 kultarahan edestä hiiltä, suitsuketta ja harvinaisia yrttejä, jotka poltetaan messinkisessä hiilipannussa)

**Kesto:** välitön

Saat palvelukseesi apulaishengen. Se ottaa valitsemasi eläimen
muodon, joka voi olla lepakko, kissa, rapu, sammakko, haukka,
lisko, mustekala, pöllö, myrkkykäärme, piraija, rotta, korppi,
merihevonen, hämähäkki tai lumikko. Apulaishenki ilmestyy
tyhjään tilaan loitsun kantamalla. Apulaishengellä on valitun
olennon mukainen kykylistaus (katso ***Liite D***), mutta sen tyyppi
on valintasi mukaan joko keiju, piru tai taivaallinen.
Apulaishenkesi toimii itsenäisesti ja oman päänsä mukaan,
mutta tottelee aina antamiasi käskyjä. Taistelussa sille heitetään
oma aloite ja se toimii omalla vuorollaan. Apulaishenki ei voi
hyökätä, mutta se voi tehdä muita toimintoja parhaan kykynsä
mukaan.

Apulaishenki katoaa jättämättä ruumista sen osumapisteiden
laskiessa nollaan. Se ilmestyy uudestaan loitsiessasi apulaishengen
kutsumisen uudestaan.

Apulaishengen ollessa enintään 40 metrin päässä sinusta voit
kommunikoida sen kanssa telepaattisesti. Voit toiminnon
käyttämällä nähdä apulaishengen silmien läpi ja kuulla, mitä se
kuulee hyötyen myös sen muodon antamista tarkoista aisteista
aina seuraavan vuorosi alkuun saakka.

Voit toiminnolla lähettää apulaishengen matkoihinsa joko väliaikaisesti
pieneen tasku-ulottuvuuteen, josta voit tarvittaessa
kutsua sen luoksesi, tai pysyvästi ikuisiksi ajoiksi.

Apulaishengen voi kutsua tasku-ulottuvuudesta takaisin mihin
tahansa sijaintiin 12 metrin päässä sinusta. Sinulla ei voi olla
kerralla kuin yksi apulaishenki. Kutsuessasi apulaishengen
uudelleen, kun sinulla on jo apulaishenki muutat vain nykyisen
apulaishenkesi muotoa. Valitse apulaishengelle uusi muoto
aiemmin listatuista olennoista.

Tärkeimpänä apulaishengen ominaisuutena on kenties se, että
kun loitsit minkä tahansa loitsun, jonka kantama on kosketus,
voi apulaishenki toimittaa loitsun perille, jos se on 
kosketusetäisyydellä kohteesta sinun itsesi sijaan. Apulaishengen täytyy
olla korkeintaan 40 metrin päässä sinusta, ja sen täytyy käyttää
reaktionsa, jos sitä käytetään loitsun toimittamiseen. Loitsun
vaatiessa hyökkäysheiton siihen käytetään sinun hyökkäysmuuttujaasi - ei apulaishengen.

----

Ylätaso [Ensimmäisen piirin loitsut](1_piirin_loitsut.md)

Seuraava [Eläimille puhuminen](Eläimille_puhuminen.md)