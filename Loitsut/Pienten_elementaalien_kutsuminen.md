### Pienten elementaalien kutsuminen

*4-piirin kutsuminen*

**Loitsimisviive:** 1 minuutti

**Kantama:** 36 metriä

**Komponentit:** taikasana, ele

**Kesto:** keskittyminen, enintään 1 tunti

Kutsut esiin elementaaliolentoja haluamaasi vapaaseen kohtaan loitsun kantamalla. Valitse yksi seuraavista vaihtoehdoista kutsuttujen olentojen suhteen:

- Yksi elementaaliolento, joka on haastearvoltaan 2 tai pienempi
- Kaksi elementaaliolentoa, jotka ovat haastearvoltaan 1 tai pienempi
- Neljä elementaaliolentoa, jotka ovat haastearvoltaan 1/2 tai pienempi
- Kahdeksan elementaaliolentoa, jotka ovat haastearvoltaan 1/4 tai pienempi

Olento katoaa, kun sen osumapisteet laskevat nollaan tai kun loitsun vaikutus lakkaa.

Kutsutut olennot ovat ystävällisiä sinulle ja tovereillesi. Heitä aloiteheitto koko joukolle. Ne tottelevat sanallisia ohjeita (ei tarvitse erillistä toimintoa sinulta). Jos et anna niille ohjeita, ne puolustavat itseään, mutta eivät toimi muuten.

Pelinjohtaja pitää huolta olentojen tiedoista ja tämän kirjan ***liitteestä D*** löytyvät mm. ***gargoili***, ***tuliliski***, ***höyry-***, ***jää-***, ***magma-*** ja ***tomurääkät***, jotka ovat kaikki olentoja, joita tällä loitsulla voidaan kutsua.

**Korkeammilla loitsuvarauksilla.** Jos loitsit tämän loitsun käyttäen korkeamman piirin loitsuvarauksen, voit valita yhden ylläolevista vaihtoehdoista ja saat kutsuttua enemmän olentoja: kaksi kertaa enemmän käyttäen kuudennen piirin loitsuvarauksen ja kolme kertaa enemmän käyttäen kahdeksannen piirin loitsuvarauksen.

----

Ylätaso [Neljännen piirin loitsut](4_piirin_loitsut.md)

Edellinen [Pakko](Pakko.md)

Seuraava [Taikakupla](Taikakupla.md)
