### Hirviön alistaminen

*8-piirin lumoaminen*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele

**Kesto:** keskittyminen, enintään 1 tunti

Voit yrittää lumota minkä tahansa olennon loitsun kantamalla, johon sinulla on näköyhteys. Kohteen täytyy heittää viisaus-pelastusheitto. Jos liittolaisesi taistelevat loitsun kohdetta vastaan, hän saa pelastusheittoon edun. Epäonnistuminen merkitsee, että kohde on *lumottu*. Sinulla on telepaattinen linkki olentoon niin kauan kuin se on *lumottu* ja samalla maailmatasolla. Voit käyttää tätä telepaattista linkkiä käskyjen antamiseen olennolle niin kauan kun olet tajuissasi. Tämä ei vie sinulta toimintoa. Olento toteuttaa käskysi parhaan kykynsä mukaan. Voit antaa yksinkertaisen ja toteuttamistavan suhteen vapauksia antavan käskyn, kuten "Hyökkää tuon olennon päälle" tai "Juokse tuonne" tai "Hae tuo minulle." Tällöin olento tottelee sinua, ja jos se ei saa sinulta enempää ohjeistusta, se ainoastaan puolustaa itseään ja pitää itsestään huolta parhaan kykynsä mukaan.

Käyttämällä toiminnon pääset kontrolloimaan kohdetta täydellisen tarkasti. Seuraavan vuoronsa alkuun saakka olento tekee vain sinun valitsemiasi toimintoja ja ei tee mitään, mitä et salli sen tekevän. Voit tänä aikana käyttää myös olennon reaktion, jos mahdollista, mutta se kuluttaa myös sinun reaktiosi.

Joka kerta kun lumoamasi olento kärsii vahinkoa, se saa uuden viisaus-pelastusheiton loitsua vastaan. Onnistunut pelastusheitto päättää loitsun välittömästi.

**Korkeammilla loitsuvarauksilla.** Kun loitsit hirviön alistamisen käyttäen yhdeksännen piirin loitsuvarauksen, sen kesto on keskittyminen, enintään 8 tuntia. 

---

Ylätaso [Kahdeksannen piirin loitsut](8_piirin_loitsut)

Edellinen [Eläinmuoto](Eläinmuoto)

Seuraava [Kaunopuhe](Kaunopuhe)

