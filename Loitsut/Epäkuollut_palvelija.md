### Epäkuollut palvelija

*3-piirin kuolontaikuus* 

**Loitsimisviive:** 1 minuutti

**Kantama:** 4 metriä

**Komponentit:** taikasana, ele, aines (verenpisara, pala lihaa ja ripaus luujauhoa)

**Kesto:** välitön

Tämä loitsu luo epäkuolleen palvelijan. Valitse loitsun kantamalla oleva pienen tai keskikokoisen olennon luukasa tai ruumis. Loitsu herättää ruumiin tai luukasan epäkuolleeksi olennoksi, jolloin kohteesta tulee joko luuranko tai zombi.

Voit jokaisella vuorollasi komentaa luomiasi olentoja, jotka ovat 24 metrin säteellä sinusta. Teet sen ajattelemalla ja käyttäen bonustoiminnon siihen. Kun komennossasi on useampia olentoja, voit päättää annatko saman komennon yhdelle vai useammalle niistä. Saat päättää, minkä toiminnon olento tekee ja minne se liikkuu seuraavalla vuorolla, tai sitten voit antaa sille yleisluontoisen ohjeen, kuten että sen tulisi vartioida jotain huonetta tai käytävää. Jos et anna sille mitään käskyä, se vain puolustautuu, kun sitä vastaan hyökätään. Käskyn antamisen jälkeen olento noudattaa käskyä, kunnes on saanut suoritettua sen. 

Luomasi olento on komennossasi 24 tuntia, jonka jälkeen se ei tottele sinua. Pitääksesi yllä komentoa sinun tulee loitsia tämä loitsu uudestaan samaan olentoon ennen kuin 24 tuntia on kulunut. Tällä tavalla loitsien voit uusia komennon jopa neljään epäkuolleeseen sen sijaan, että loisit uusia.

**Korkeammilla loitsuvarauksilla.** Jos loitsit tämän loitsun käyttäen neljännen tai sitä korkeamman piirin loitsuvarauksen, saat luotua tai pidettyä yllä komentoa kahdelle epäkuolleelle lisää jokaista loitsuvarauksen piiriä kohden, joka on kolmatta piiriä korkeammalla. Jokaisen luoduista olennoista täytyy syntyä eri ruumiista tai luukasasta.

----

Ylätaso [Kolmannen piirin loitsut](3_piirin_loitsut)

Edellinen [Eläinten kutsuminen](Eläinten_kutsuminen)

Seuraava [Hidastus](Hidastus)
