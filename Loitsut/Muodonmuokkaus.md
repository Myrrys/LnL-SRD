### Muodonmuokkaus

*9-piirin muovaaminen*

**Loitsimisviive:** 1 toiminto

**Kantama:** 12 metriä

**Komponentit:** taikasana, ele, aines (tippa elohopeaa, möykky arabikumia ja häivähdys savua)

**Kesto:** keskittyminen, enintään 1 tunti

Tämä loitsu muuttaa näköpiirissä ja loitsun kantamalla olevan olennon tai ei-maagisen esineen muotoa. Muutat joko olennon toiseksi olennoksi, olennon esineeksi tai esineen olennoksi (esine ei saa olla kenenkään yllä tai kantama). Muutos kestää loitsun keston ajan tai kunnes kohteen osumapisteet laskevat nollaan tai jos kohde kuolee. Jos keskityt loitsun keston aikaan koko tunnin loitsuun, muutos on pysyvä ja kestää niin kauan kunnes loitsu puretaan.

Jos olento ei ole halukas muodonmuokkaukseen, pitää sen heittää viisaus-pelastusheitto vastustaakseen aikomuksiasi. Kohteen pelastusheiton onnistuessa loitsu epäonnistuu. Loitsu ei vaikuta muodonmuuttajiin tai olentoihin, joilla on vain o osumapistettä.

**Olento olennoksi.** Jos muutat olennon toiseksi olennoksi, uusi muoto voi olla mikä tahansa olento, jonka haastearvo on yhtä suuri tai pienempi kuin kohteen haastearvo tai kohteen tasot, jos sillä ei ole haastearvoa. Kohteen ominaisuudet (mukaan lukien myös henkiset ominaisuudet) vaihtuvat valitun olennon ominaisuuksiksi. Kohteen vakaumus ja persoonallisuus säilyvät kuitenkin muuttumattomina.

Kohde saa uuden muotonsa osumapisteet. Kohteen palautessa normaaliin muotoonsa, saa se omat osumapisteensä takaisin. Palautumisen johtuessa siitä, että osumapisteet laskivat nollaan, kärsii kohde mahdollisen ylimenevän vahingon omassa olomuodossaan. Jos vahinko ei laske sen normaalin olomuodon osumapisteitä nollaan, pysyy kohde tajuissaan.

Olennon uusi muoto voi rajoittaa sen toimia eikä se voi esimerkiksi puhua, loitsia tai tehdä muitakaan toimintoja, jotka vaativat puhekykyä tai käsiä, ellei sen uusi muoto mahdollista niitä.

Kohteen kantamat varusteet sulautuvat uuteen muotoon. Kohde ei voi käyttää, aktivoida tai muutenkaan hyötyä varusteistaan. 

**Esine olennoksi.** Voit muuttaa esineen miksi tahansa olennoksi, kunhan olennon koko ei ole suurempi kuin esineen ja olennon haastearvo on 9 tai pienempi. Tämä olento on ystävällinen sinulle ja tovereillesi. Se toimii omalla vuorollaan. Sinä päätät mitä toimintoja se tekee ja kuinka se liikkuu. Pelinjohtaja pitää kirjaa olennon tiedoista ja heittää kaikki heitot sen puolesta. Jos loitsusta tulee pysyvä, et enää hallitse olentoa. Se saattaa olla sinulle ystävällinen, jos olet kohdellut sitä hyvin.

**Olento esineeksi.** Jos muutat olennon esineeksi, se muuttuu sellaiseksi kaikkien kantamiensa varusteiden kanssa. Olennon kaikki ominaisuudet muuttuvat esineen ominaisuuksiksi. Olento ei muista mitään esineenä viettämästään ajasta loitsun päättyessä. 

---

Ylätaso [Yhdeksännen piirin loitsut](9_piirin_loitsut)

Edellinen [Meteorimyrsky](Meteorimyrsky)

Seuraava [Muodonmuutos](Muodonmuutos)

