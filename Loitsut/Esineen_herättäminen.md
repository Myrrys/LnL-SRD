### Esineen herättäminen

*5-piirin kutsuminen*

**Loitsimisviive:** 1 toiminto

**Kantama:** 48 metriä

**Komponentit:** taikasana, ele

**Kesto:** keskittyminen, korkeintaan 1 minuutin

Esineet heräävät henkiin komennostasi. Valitse korkeintaan kymmenen ei-maagista esinettä, jotka eivät ole kenelläkään kannossa. Keskikokoiset esineet lasketaan kahdeksi esineeksi, suuret esineet lasketaan neljäksi esineeksi ja valtavat esineet kahdeksaksi esineeksi. Et voi herättää valtavia esineitä suurempia esineitä. Esineistä tulee loitsun keston ajaksi komentamiasi olentoja tai kunnes niiden osumapisteet laskevat nollaan.

Bonustoimintona voit antaa ajatuksen avulla käskyjä herättämillesi esineille, jos ne ovat alle 200 metrin etäisyydellä sinusta. Jos hallinnassasi on useampia esineitä, voit antaa käskyn yhdelle tai saman käskyn useammalle tai jopa jokaiselle. Voit kertoa esineelle, minkä toiminnon se tekee ja mihin se liikkuu tai voit antaa sille yleisluontoisen ohjeen, kuten että sen tulee vartioida tiettyä huonetta tai käytävää. Jos et anna esineelle käskyä, se ainoastaan puolustaa itseään. Kun esineelle on annettu käsky, se noudattaa sitä, kunnes tehtävä on suoritettu.

Herätetyn esineen pelitekniset tiedot 

| Koko             | OP | PL | Voi | Ket | Hyökkäys                         |
|------------------|----|----|-----|-----|----------------------------------|
| Pikkiriikkinen   | 20 | 18 |  4  | 18  | +8 osumiseen, 1n4 + 4 vahinkoa   |
| Pieni            | 25 | 16 |  6  | 14  | +6 osumiseen, 1n8 + 2 vahinkoa   |
| Keskikokoinen    | 40 | 13 | 10  | 12  | +5 osumiseen, 2n6 + 1 vahinkoa   |
| Suuri            | 50 | 10 | 14  | 10  | +6 osumiseen, 2n10 + 2 vahinkoa  |
| Valtava          | 80 | 10 | 18  |  6  | +8 osumiseen, 2n12 + 4 vahinkoa  |
|                  |    |    |     |     |                                  |

Herätetyt esineet ovat rakennelmia, joilla on puolustusarvo, osumapisteet, hyökkäykset, voimakkuus ja ketteryys, jotka määrittää niiden koko. Herätetyn esineen sitkeys on 10 ja älykkyys sekä viisaus 3 ja karisma 1. Sen nopeus on 12 metriä. Jos esineellä ei ole jalkojen kaltaisia ulokkeita, se voi leijua ja sen lentonopeus on 12 metriä. Jos esine on tiukasti kiinnitetty suurempaan esineeseen tai pintaan (kuten seinään kiinnitetty ketju), sen kulkunopeus on 0. Esineellä on sokeanäkö 12 metrin säteelle, mutta se ei näe sitä kauemmaksi. Kun herätetyn esineen osumapisteet laskevat nollaan, muuttuu se takaisin normaaliksi esineeksi. Ylimenevä vahinko tulee normaalille esineelle.

Jos annat esineelle komennon hyökätä, se voi tehdä yhden lähitaisteluhyökkäyksen korkeintaan kahden metrin päässä olevaa olentoa vastaan. Se syöksyy täysillä kohti kohdetta ja tekee murskausvahinkoa. Pelinjohtajan päätöksellä jotkut esineet voivat tehdä myös viilto- ja pistovahinkoa, jos niiden muoto soveltuu siihen.

**Korkeammilla loitsuvarauksilla.** Jos loitsit tämän loitsun käyttäen kuudennen tai sitä korkeamman piirin loitsuvarauksen, voit herättää kaksi esinettä lisää jokaista loitsuvarauksen piiriä kohden, joka on viidettä piiriä korkeammalla

---

Ylätaso [Viidennen piirin loitsut](5_piirin_loitsut)

Edellinen [Elementaalin kutsuminen](Elementaalin_kutsuminen)

Seuraava [Etäkatselu](Etäkatselu)

