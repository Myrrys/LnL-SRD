### Säänhallinta

*8-piirin muovaaminen*

**Loitsimisviive:** 10 minuuttia

**Kantama:** itse (8 kilometrin säteellä)

**Komponentit:** taikasana, ele, aines (palavaa suitsuketta, puuta ja maata sekoitettuna veteen)

**Kesto:** keskittyminen, enintään 8 tuntia

Otat säätilan hallintaasi 8 kilometrin säteellä itsestäsi. Sinun täytyy olla ulkona loitsiessasi säänhallinnan. Loitsu päättyy välittömästi, jos liikut sisätiloihin tai minne tahansa, mistä ei ole yhteyttä avotaivaalle.

Kun loitsit ***säänhallinnan***, muutat pelinjohtajan määrittelemiä senhetkisiä sääolosuhteita. Voit muuttaa sademäärää, lämpötilaa ja tuulta. Säätilan muutos uudeksi kestää 1n4 x 10 minuuttia.

Muutoksen tultua voimaan voit tämän jälkeen muuttaa säätilaa uudelleen. Loitsun päättymisen jälkeen säätila palaa vähitellen normaaliksi. Kun muutat säätilaa, katso ensin nykyinen säätila alla olevista taulukoista ja tämän jälkeen voit muuttaa sitä yhden asteen kerrallaan ylös- tai alaspäin. Tuulen voimakkuutta muuttaessa voit myös muuttaa sen puhaltamaan haluamaasi suuntaan. 

**Sademäärä**

| Aste  | Säätila                                     |
|-------|---------------------------------------------|
| 1     | Selkeä                                      |
| 2     | Kevyitä pilviä                              |
| 3     | Pilvistä tai sumuista                       |
| 4     | Sadetta, rakeita tai lunta                  |
| 5     | Kaatosadetta, suuria rakeita tai lumimyrsky |
|       |                                             |

**Lämpötila**

| Aste  | Säätila             |
|-------|---------------------|
| 1     | Sietämättömän kuuma |
| 2     | Kuuma               |
| 3     | Lämmin              |
| 4     | Viileä              |
| 5     | Kylmä               |
| 6     | Arktinen kylmyys    |
|       |                     |

**Tuuli**

| Aste  | Säätila                        |
|-------|--------------------------------|
| 1     | Tyyntä                         |
| 2     | Heikkoa tai kohtalaista tuulta |
| 3     | Navakkaa tuulta                |
| 4     | Kovaa tuulta                   |
| 5     | Myrskyä                        |
|       |                                |

---

Ylätaso [Kahdeksannen piirin loitsut](8_piirin_loitsut)

Edellinen [Pyhä kehä](Pyhä_kehä)

Seuraava [Tainnutuksen mahtisana](Tainnutuksen_mahtisana)

