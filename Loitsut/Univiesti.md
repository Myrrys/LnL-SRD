### Univiesti

*5-piirin illuusio*

**Loitsimisviive:** 1 minuutti

**Kantama:** Erityinen

**Komponentit:** taikasana, ele, aines (kourallinen hiekkaa, pisara mustetta ja sulkakynä, jonka sulka on kynitty nukkuvasta linnusta) 

**Kesto:** 8 tuntia

Tällä loitsulla muovaat unia. Valitse loitsun kohteeksi olento, jonka tiedät. Olennon täytyy olla samalla maailmatasolla kuin sinä itse. Et voi valita loitsun kohteeksi olentoja, jotka eivät nuku, kuten haltioita. Sinä tai vapaaehtoinen olento, jota kosketat, vaipuu transsiin ja toimii viestinviejänä kohteelle. Transsissa viestinviejä on tietoinen ympäristöstään, mutta ei voi liikkua tai tehdä muita toimintoja.

Kun loitsun varsinainen kohde on unessa, ilmestyy viestinviejä tämän uneen voiden keskustella hänen kanssaan niin kauan kuin hän on unessa. Viestinviejä voi myös muokata unen ympäristöä luoden maisemia, esineitä ja muita unikuvia. Viestinviejä voi päättää transsin milloin hän haluaa päättäen samalla myös loitsun.

Kohde muistaa unen täydellisesti herättyään. Kohteen ollessa hereillä ***univiestiä*** loitsittaessa voi viestinviejä päättää transsin ja loitsun tai odottaa, että kohde nukahtaa, jolloin viestinviejä ilmestyy hänen uneensa.

Voit myös lähettää viestinviejän hirvittävänä ja kohteelleen pelottavan olennon näköisenä. Tällöin viestinviejä ei voi toimittaa kymmentä sanaa pidempää viestiä. Kohteen täytyy myös heittää viisauspelastusheitto saadessaan uneensa painajaismaisen vierailijan. Epäonnistuminen tarkoittaa, että painajaismainen vierailu vaivaa häntä koko loppu-unen ajan, ja hän ei saa levosta mitään hyötyä. Lisäksi, kun pelastusheitossaan epäonnistunut kohde herää, hän kärsii 3n6 pistettä hengenvahinkoa. Jos sinulla on kohteen ruumiinosa, hiuskiehkura, kynnen palanen tai mikä tahansa hänen kehonsa pala, saa kohde haitan pelastusheittoonsa. 

---

Ylätaso [Viidennen piirin loitsut](5_piirin_loitsut.md)

Edellinen [Teleportaatiokehä](Teleportaatiokehä.md)

Seuraava [Uudelleensyntyminen](Uudelleensyntyminen.md)

