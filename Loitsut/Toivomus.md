### Toivomus

*9-piirin kutsuminen*

**Loitsimisviive:** 1 toiminto

**Kantama:** itse

**Komponentit:** taikasana

**Kesto:** välitön

***Toivomus*** on voimakkain loitsu, jonka kuolevainen voi loitsia. Pelkästään puhumalla voit muokata todellisuuden perustaa uudelleen sellaiseksi kuin haluat. 

Kaikkein yksinkertaisimmillaan voit käyttää ***toivomusta*** kopioimaan ja loitsimaan minkä tahansa kahdeksannen tai matalamman piirin loitsun ilman, että sinun täytyy täyttää mitään loitsun vaatimuksia tai käyttää kalliita aineksia. Loitsu vain yksinkertaisesti toteutuu vaikutuksineen. 
Vaihtoehtoisesti voit luoda jonkin seuraavista vaikutuksista valintasi mukaan:
- Luot yhden enintään 25 000 kultarahan arvoisen esineen, joka ei ole taikaesine. Esine voi olla enintään 90 metriä kanttiinsa ja se ilmestyy maahan tyhjään tilaan, johon sinulla on näköyhteys. 
- Voit parantaa enintään kymmenen olennon osumapisteet täyteen ja poistaa kaikki vaikutukset ja olotilat, jotka on kuvattu ***voimallinen palautus***-loitsun yhteydessä. 
- Voit antaa enintään kymmenelle näkemällesi olennolle minkä tahansa sietokyvyn haluamaasi vahinkotyyppiä 
vastaan. 
- Voit antaa enintään kymmenelle näkemällesi olennolle immuniteetin tiettyä loitsua tai maagista vaikutusta vastaan kahdeksan tunnin ajaksi. Esimerkiksi voisit tehdä itsesi ja kumppanisi immuuniksi velhoaaveen halvaannuttavaa kosketusta vastaan. 
- Voit peruuttaa minkä tahansa yksittäisen hiljattain tapahtuneen asian heittämällä uusiksi mikä tahansa viime kierroksen heiton. Todellisuus muokkaantuu heiton uuden tuloksen mukaiseksi. Voisit esimerkiksi toivoa vastustajan onnistuneen pelastusheiton, liittolaisen ohi menneen hyökkäysheiton tai vastustajan tekemän onnistuneen hyökkäysheiton heitettävän uusiksi. Sinä päätät myös tuleeko uusintaheittoon *etu* vai *haitta*, ja jääkö vanha vai uusi tulos voimaan.

Voit huolella muotoillulla toivomuksella saada aikaan jotain yllä lueteltuja esimerkkejä merkittävämpää. Sano toivomuksesi niin tarkkaan kuin mahdollista pelinjohtajalle. Pelinjohtajalla on vapaus tulkita mitä siitä seuraa. Mitä merkittävämpi ja vaikutuksiltaan suurempi toivomus, sitä suuremmalla todennäköisyydellä jotain menee pieleen.

Loitsu voi yksinkertaisesti epäonnistua, mutta voi olla myös että toivottu vaikutus saavutetaan osittain. Voi olla, että kärsit ennalta-arvaamattomasta vaikutuksesta, joka on seurausta siitä, miten muotoilit toivomuksesi. Esimerkiksi, jos sanoit, että haluaisit nähdä arkkivihollisesi kuolleena, toive kiidättää sinut ajassa eteenpäin hänen kuolinvuoteelleen hetkeen, kun hän on juuri kuollut, poistaen hahmosi kampanjasta vuosiksi. Toivoessasi legendaarista taikaesinettä voi olla, että päädyt sen nykyisen omistajan luokse, etkä saakaan sitä käsiisi.

***Toivomus***-loitsun loitsiminen on äärimmäisen kuormittavaa, kun sitä käytetään mihin tahansa muuhun kuin jonkin muun loitsun vaikutuksen kopioimiseen. ***Toivomuksen*** loitsimisen jälkeen minkä tahansa loitsun loitsiminen ennen pitkää lepoa aiheuttaa 1n10 kuolonvahinkoa jokaista loitsun piiriä kohden. 

Tätä vahinkoa ei voida vähentää tai estää millään keinolla. Tämän lisäksi voimakkuutesi laskee kolmeen 2n4 päivän ajaksi, jos se ei jo valmiiksi ole kolme. Tästä vaikutuksesta toipuminen lyhenee 2 päivää jokaista pelkästään lepoon käytettyä päivää kohden. Kaiken tämän päälle on vielä 33 prosentin mahdollisuus, että et enää ikinä kykene loitsimaan ***toivomusta*** uudelleen. 

---

Ylätaso [Yhdeksännen piirin loitsut](9_piirin_loitsut)

Edellinen [Surman mahtisana](Surman_mahtisana)

Seuraava [Velhovankila](Velhovankila)

