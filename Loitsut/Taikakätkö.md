### Taikakätkö

*6-piirin kutsuminen*

**Loitsimisviive:** 1 minuutti

**Kantama:** kosketus

**Komponentit:** taikasana, ele, aines (1000 kr arvoinen safiiri)

**Kesto:** kunnes puretaan

Kosketat enintään viiden kilon painoista esinettä, jonka pisin mitta on enintään 2 metriä tai vähemmän. Loitsu jättää *näkymättömän* merkin esineen pintaan ja esineen nimen *näkymättömänä* kirjoituksena aineksena käyttämääsi safiiriin. Joka kerta kun loitsit ***taikakätkön***, sinun täytyy käyttää eri safiiria.

Tämän jälkeen voit milloin tahansa toimintona murskata safiirin, jolloin loitsu päättyy ja esine ilmestyy käteesi etäisyydestä ja esteistä huolimatta. Sen ei tarvitse olla edes samalla maailmatasolla.

Esineen ollessa jonkun toisen olennon käsissä tai kantamana safiirin murskaaminen ei tuo sitä käsiisi. Sen sijaan saat tietoosi kuka tai mikä esinettä pitää hallussaan ja summittaisen sijainnin missä hän tai se on.

***Taikuuden purkaminen*** tai muun vastaavan loitsun vaikutuksen onnistuneesti käyttäminen safiiriin päättää ***taikakätkön***.

---

Ylätaso [Kuudennen piirin loitsut](6_piirin_loitsut)

Edellinen [Sokaiseva säde](Sokaiseva_säde)

Seuraava [Taikasuoja](Taikasuoja)

