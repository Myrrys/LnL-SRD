### Telekinesia

*5-piirin muovaaminen*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele

**Kesto:** keskittyminen, korkeintaan 10 minuuttia

Saat kyvyn liikuttaa ja manipuloida olentoja tai esineitä ajatuksen voimalla. Voit tehdä jonkun alla luetelluista toiminnoista loitsun kantamalla näkemällesi olennolle tai esineelle loitsimishetkellä sekä siitä eteenpäin toimintona jokaisella kierroksella loitsun keston aikana. Voit tehdä toiminnon joko samalle kohteelle kierroksesta toiseen tai voit vaihtaa kohteen milloin haluat. Jos vaihdat kohdetta, loitsu ei enää vaikuta edelliseen kohteeseen.

**Olento.** Voit yrittää liikuttaa valtavaa tai pienempää olentoa. Tee vastustettu ominaisuusheitto loitsimisominaisuudella, jota kohde vastustaa omalla voimakkuus-heitollaan. Jos voitat vastustetun heiton, voit liikuttaa kohdetta 12 metriä mihin tahansa suuntaan, kunhan et liikuta kohdetta pois loitsun kantamalta. Seuraavan vuorosi loppuun asti olento on *sidottu* telekineettisellä voimallasi paikalleen. Ylöspäin nostettu olento pysähtyy ilmaan.

Seuraavilla kierroksilla voit käyttää toimintoa ylläpitääksesi telekineettistä sidosta uusimalla vastustetun heiton.

**Esine.** Voit yrittää liikuttaa esinettä, joka painaa korkeintaan 500 kiloa. Jos kukaan ei kanna esinettä mukanaan, voit liikuttaa sitä korkeintaan 12 metriä mihin tahansa suuntaan, kunhan et liikuta kohdetta pois loitsun kantamalta.

Jos joku kantaa esinettä mukanaan, sinun tulee tehdä vastustettu ominaisuusheitto loitsimisominaisuudella, jota esineen kantaja vastustaa omalla voimakkuus-heitollaan. Jos voitat vastustetun heiton, vedät esineen pois kantajalta ja voit liikuttaa sitä korkeintaan 12 metriä mihin tahansa suuntaan, kunhan et liikuta kohdetta pois loitsun kantamalta.

Telekineettisellä otteella voi myös liikutella ja manipuloida esineitä hienovaraisuutta ja tarkkuutta vaativalla tavalla. Voit esimerkiksi liikuttaa ja manipuloida työkalua, avata oven tai kaataa vaikkapa astian sisällön.

---

Ylätaso [Viidennen piirin loitsut](5_piirin_loitsut.md)

Edellinen [Tehtävä](Tehtävä.md)

Seuraava [Telepaattinen side](Telepaattinen_side.md)

