### Tarttuva tauti

*5-piirin kuolontaikuus*

**Loitsimisviive:** 1 toiminto

**Kantama:** kosketus

**Komponentit:** taikasana, ele

**Kesto:** 7 päivää

Kosketuksesi levittää tautia. Voit tehdä lähitaisteluhyökkäyksen ulottuvilla olevaan kohteeseen. Osuessasi voit valita alla olevasta listasta taudin, jonka tartutat kohteeseen.

Kohteen täytyy heittää sitkeys-pelastusheitto jokaisen vuoronsa lopussa. Epäonnistuessaan kolmessa peräkkäisessä pelastusheitossa kohde saa taudin loitsun keston ajaksi. Jos hän onnistuu kolmessa peräkkäisessä pelastusheitossa, loitsun vaikutus päättyy hänen osaltaan siihen. Koska loitsu tartuttaa luonnollisen taudin kohteeseen, kaikki vaikutukset, jotka poistavat taudin tai heikentävät sitä, vaikuttavat myös siihen.

**Aivokuume.** Kohteen mieli on kuumehoureiden runtelema. Kohteella on *haitta* älykkyys-heittoihin ja älykkyys-pelastusheittoihin, ja tämän lisäksi olento käyttäytyy taistelussa kuin häneen olisi loitsittu ***hämmennys***.

**Lihasmätä.** Kohde alkaa mädäntyä elävältä. Kohteella on *haitta* kaikkiin karisma-heittoihin ja heikkous kaikkeen vahinkoon mistä tahansa lähteestä.

**Limatauti.** Kohde alkaa vuotaa limaa hallitsemattomasti. Kohteella on *haitta* sitkeys-heittoihin ja sitkeys-pelastusheittoihin, ja tämän lisäksi, jos hän kärsii vahinkoa hän on *taintunut* seuraavaan vuoronsa loppuun saakka.

**Saastakuume.** Roihuava kuume loimuaa kohteen koko kehossa. Kohteella on *haitta* voimakkuus-heittoihin, voimakkuus-pelastusheittoihin ja hyökkäyksiin, joissa käytetään voimakkuutta.

**Sokeuttava sairaus.** Kipu säkenöi kohteen päässä, ja hänen silmänsä muuttuvat samean maidonvalkoisiksi. Kohteella on *haitta* viisaus-heittoihin ja viisaus-pelastusheittoihin, ja tämän lisäksi hän on *sokaistu*.

**Tärinät.** Kohteen koko keho tutisee hallitsemattomasti. Kohteella on *haitta* ketteryys-heittoihin, ketteryys-pelastusheittoihin ja hyökkäyksiin, joissa käytetään ketteryyttä.

---

Ylätaso [Viidennen piirin loitsut](5_piirin_loitsut.md)

Edellinen [Taikaovi](Taikaovi.md)

Seuraava [Tehtävä](Tehtävä.md)

