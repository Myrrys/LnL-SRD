### Henkiherruus

*5-piirin suojelus*

**Loitsimisviive:** 1 tunti

**Kantama:** 24 metriä

**Komponentit:** taikasana, ele, aines (vähintään 1000 kr arvoinen jalokivi, joka tuhoutuu loitsiessa) 

**Kesto:** 24 tuntia

Tämän loitsun avulla yrität sitoa taivaallisen olennon, elementaalin, keijuolennon tai pirun palvelukseesi. Olennon tulee olla loitsun kantamalla koko loitsimisen ajan (yleensä olento kutsutaan taikapiirin keskelle ja pidetään siinä loitsimisen ajan). Loitsimisen päätyttyä olennon tulee heittää karismapelastusheitto. Epäonnistuessaan se sitoutuu palvelemaan sinua loitsun keston ajan. Jos olento kutsuttiin tai luotiin toisella loitsulla, pitenee sen loitsun kesto tarvittaessa tämän loitsun ajaksi.

Sidotun olennon tulee noudattaa käskyjäsi parhaan kykynsä mukaan. Voit esimerkiksi komentaa olennon tulemaan mukaan seikkailuihisi, vartioimaan jotain paikkaa tai toimittamaan viestin. Olento noudattaa käskyjä, mutta jos se on sinulle vihamielinen, voi se yrittää taivutella sanojasi niin, että se samalla saa omia tavoitteitaan läpi. Jos olento saa suoritettua tehtävänsä ennen loitsun päättymistä, matkustaa se luoksesi raportoimaan onnistumisesta, jos olette samalla maailmatasolla. Jos olet toisella maailmatasolla, matkustaa olento paikkaan, jossa se sidottiin valtaasi ja jää sinne odottamaan loitsun keston ajan.

**Korkeammilla loitsuvarauksilla.** Jos loitsit tämän loitsun käyttäen korkeamman piirin loitsuvarauksen, kasvaa loitsun kesto kuudennen piirin loitsuvarauksella 10 päivään, seitsemännen piirin loitsuvarauksella 30 päivään, kahdeksannen piirin loitsuvarauksella 180 päivään ja yhdeksännen piirin loitsuvarauksella vuoteen. 

---

Ylätaso [Viidennen piirin loitsut](5_piirin_loitsut)

Edellinen [Etäkatselu](Etäkatselu)

Seuraava [Herättäminen](Herättäminen)
