### Käsky

*1-piirin lumoaminen*

**Loitsimisviive:** 1 toiminto

**Kantama:** 24 metriä

**Komponentit:** taikasana

**Kesto:** 1 kierros

Sanot yhden sanan mittaisen komennon olennolle loitsun kantamalla.
Kohteen täytyy onnistua viisauspelastusheitossa tai
hänen on toteltava käskyä seuraavalla vuorollaan. Loitsu ei tehoa
*epäkuolleisiin* eikä kohteeseen, joka ei ymmärrä puhumaasi
kieltä tai kohteeseen, jolle käsky aiheuttaisi suoraan vahinkoa
(esim. jos käsket kohdetta lähestymään, mutta välissänne on
syvä kuoppa, jonka kohde näkee). Loitsun vaikutus päättyy, jos
kohde ei pysty toteuttamaan käskyä.

Alla on listattuna tyypillisiä käskyjä ja niiden vaikutuksia. Jos
annat jonkun käskyn, jonka vaikutusta ei ole tässä listattu,
pelinjohtaja määrittelee, mitä kohde tekee epäonnistuessaan
pelastusheitossa.

* "*Lähesty.*" Kohde liikkuu sinua kohti lyhintä ja suorinta reittiä
pitkin päättäen liikkumisensa viereesi, jos mahdollista.
* "*Pudota.*" Kohde pudottaa mitä ikinä pitää käsissään.
* "*Pakene.*" Kohde liikkuu poispäin sinusta nopeimmalla mahdollisella
tavalla.
* "*Maahan.*" Kohde pudottautuu alas ja päättää vuoronsa toimimatta
muutoin ja on maissa.
* "*Pysähdy.*" Kohde ei liiku eikä tee toimintoja. Lentävä olento
pysyy ilmassa paikallaan, jos mahdollista. Jos ei niin se lentää
pienimmän mahdollisimman etäisyyden, joka vaaditaan ilmassa
pysymiseen.

**Korkeammilla loitsuvarauksilla**. Kun loitsit ***käskyn***
käyttäen toisen tai korkeamman piirin loitsuvarausta, voit
vaikuttaa yhteen ylimääräiseen kohteeseen loitsuvarauksen
piiriä kohden, joka on ensimmäistä piiriä korkeammalla (esim.
Neljännen piirin loitsuvaraus toisi 3 kohdetta lisää, eli yhteensä
4 kohdetta). Käskyn kohteena olevien olentojen täytyy olla
korkeintaan 12 metrin kokoisen alueen sisällä toisistaan.

----

Ylätaso [Ensimmäisen piirin loitsut](1.piirin_loitsut.md)

Edellinen [Kilpi](Kilpi.md)

Seuraava [Leijuva kiekko](Leijuva_kiekko.md)