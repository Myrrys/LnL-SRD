### Muistinmuokkaus

*5-piirin lumoaminen*

**Loitsimisviive:** 1 toiminto

**Kantama:** 12 metriä

**Komponentit:** taikasana, ele

**Kesto:** keskittyminen, korkeintaan 1 minuutin

Yrität muokata jonkun toisen olennon muistia. Voit kohdistaa loitsun yhteen olentoon, jonka näet loitsun kantamalla. Tuon olennon täytyy heittää viisauspelastusheitto. Jos taistelet sitä vastaan, saa kohde *edun* pelastusheittoon. Epäonnistuessaan saat kohteen *lumottua* loitsun keston ajaksi. *Lumottu* olento on *toimintakyvytön*, ja se ei ole myöskään tietoinen ympäristönsä tapahtumista, mutta se voi kuulla sinut. Jos olento kärsii vahinkoa tai siihen kohdistuu joku toinen loitsu, tämän loitsun vaikutus lakkaa eikä muistia saa muokattua.

Lumouksen aikana voit muuttaa jotain kohteen muistoa tapahtumasta, joka tapahtui viimeisen 24 tunnin aikana ja joka kesti alle 10 minuuttia. Voit poistaa kokonaan muiston tuosta tapahtumasta, sallia kohteen muistaa tapahtuma kirkkaasti kaikki yksityiskohdat huomioon ottaen, muuttaa muiston yksityiskohtia tai luoda muiston jostain toisesta tapahtumasta.

Sinun tulee puhua kohteelle kuvaillaksesi kuinka sen muistot muuttuvat ja hänen tulee ymmärtää kieltäsi, jotta loitsu toimisi. Kohteen oma mieli täyttää kuvauksessa olevat aukot sopivalla tavalla. Jos loitsun vaikutus lakkaa ennen kuin olet päättänyt kuvailun, olennon muisti ei muutu. Muussa tapauksessa muuttuneet muistot tulevat sen mieleen loitsun päättyessä.

Muuttunut muisto ei muuta olennon käytöstä, etenkin jos se sotii olennon yleistä käytöstä, vakaumusta tai uskomuksia vastaan. Epälooginen muisto painuu olennon mielessä unholaan, esimerkiksi pahana unena. Pelinjohtajan päätöksellä muisto voi jopa olla aivan liian kummallinen vaikuttaakseen olentoon. ***Kirouksen kumoaminen*** tai ***voimallinen palautus*** palauttaa loitsun kohteen muistin alkuperäiseen muokkaamattomaan muotoonsa.

**Korkeammilla loitsuvarauksilla.** Jos loitsit tämän loitsun käyttäen kuudennen tai sitä korkeamman piirin loitsuvarauksen, voit muokata kohteen muistia tapahtumasta, joka tapahtui korkeintaan 7 päivää sitten (kuudennen piirin varauksella), 30 päivää sitten (seitsemännen piirin varauksella), 1 vuosi sitten (kahdeksannen piirin varauksella) tai milloin vain menneisyydessä (yhdeksännen piirin varauksella). 

---

Ylätaso [Viidennen piirin loitsut](5_piirin_loitsut)

Edellinen [Metsäharppaus](Metsäharppaus)

Seuraava [Myrkkypilvi](Myrkkypilvi)
