### Maanjäristys

*8-piirin luominen*

**Loitsimisviive:** 1 toiminto

**Kantama:** 200 metriä

**Komponentit:** taikasana, ele, aines (hyppysellinen tomua, kappale kiveä ja möykky savea) 

**Kesto:** keskittyminen, enintään 1 minuutti

Luot maanjäristyksen, joka alkaa pisteestä, jonka voit nähdä loitsun kantamalla. Loitsun keston ajan voimakkaat järistykset lähtevät valitsemastasi pisteestä ulottuen 40 metrin säteelle siitä. Ne vaikuttavat kaikkiin alueen olentoihin ja rakennuksiin, jotka ovat kosketuksissa maahan. Maasto on järistyksen alueella vaikeaa ja jokainen keskittynyt olento joutuu heittämään sitkeys-pelastusheiton tai hänen keskittymisensä katkeaa.

Jokaisen vuorosi lopussa, jonka olet keskittynyt tämän loitsun ylläpitämiseen, jokaisen olennon, joka on järistyksen alueella maanpinnalla, täytyy heittää ketteryys-pelastusheitto. Pelastusheitossa epäonnistuneet olennot ovat *maissa*. Maastosta riippuen loitsulla voi myös olla muita pelinjohtajan harkinnasta riippuvia vaikutuksia.

**Halkeamat.** Loitsimista seuraavalla vuorolla 40 metrin säteelle ulottuvalla alueella alkaa avautua maahan halkeamia. 1n6 halkeamaa ilmestyy pelinjohtajan valitsemiin sijainteihin. Halkeamat ovat 1n10 x 3 m syviä (3-30 m) ja 4 metriä leveitä. Ne ulottuvat järistyksen reunalta toiselle. Olento, joka seisoo kohdalla, johon halkeama ilmestyy, joutuu heittämään ketteryys-pelastusheiton tai hän putoaa alas. Pelastusheitossa onnistuminen tarkoittaa, että olento pääsee liikkumaan halkeaman reunalle sen avautuessa. Rakennuksen alle ilmestyvä halkeama aiheuttaa sen automaattisen romahtamisen.

**Rakennukset.** Järistys aiheuttaa jokaisella vuorolla 50 pistettä murskausvahinkoa mille tahansa rakennukselle, jonka osia on järistyksen alueella. Rakennus romahtaa sen osumapisteiden pudotessa nollaan, jolloin romahtaminen voi vahingoittaa lähellä olevia olentoja. Olennot, jotka ovat etäisyydellä, joka on korkeintaan puolet romahtavan rakennuksen korkeudesta, joutuvat heittämään ketteryys-pelastusheiton. Epäonnistuneella pelastusheitolla he kärsivät 5n6 pistettä murskausvahinkoa, ovat *maissa* ja hautautuneena raunioihin. Irti ponnisteleminen vaatii VA 20 voimakkuus-heitossa onnistumisen. Pelinjohtaja voi päättää, että voimakkuus-heiton VA on matalampi tai korkeampi riippuen rakennuksen materiaaleista ja koosta. Onnistuneella pelastusheitolla olento kärsii vain puolet vahinkoa, ei ole *maissa* eikä hautaudu raunioihin. 

---

Ylätaso [Kahdeksannen piirin loitsut](8_piirin_loitsut)

Edellinen [Labyrintti](Labyrintti)

Seuraava [Polttava pilvi](Polttava_pilvi)

