### Jäävalli

*6-piirin luominen*

**Loitsimisviive:** 1 toiminto

**Kantama:** 48 metriä

**Komponentit:** taikasana, ele, aines (pieni pala kvartsia)

**Kesto:** keskittyminen, korkeintaan 10 minuuttia

Luot jäisen vallin kiinteälle alustalle loitsun kantamalla. Voit tehdä vallista puolipallon tai ympyrän, jonka säde on 4 metriä, tai voit tehdä siitä seinämän, joka muodostuu kymmenestä 4 metrin levyisestä 4 metrin korkuisesta laatasta. Jokaisen laatan tulee liittyä toisiinsa. Jäävalli on aina 30 cm paksuinen ja pysyy paikallaan loitsun keston ajan.

Jos valli nousee kohtaan, jossa on jokin olento, työntää se noustessaan olennon jommalle kummalle puolelle vallia, ja olennon tulee heittää ketteryys-pelastusheitto. Epäonnistuessaan olento kärsii 10n6 pistettä kylmävahinkoa tai puolet siitä onnistuessaan.

Valli on esine, ja sen voi murtaa. Sillä on PL 15 ja 30 osumapistettä jokaisella 4 metrin levyisellä osuudella, ja sillä on heikkous tulivahinkoa kohtaan. Yhden osuuden tuhoaminen jättää jälkeensä alueen, jonka ilma on jäätävän kylmää. Olennon, joka kulkee ensimmäistä kertaa vuoron aikana kylmän alueen läpi, täytyy heittää sitkeys-pelastusheitto. Epäonnistuessaan olento kärsii 5n6 pistettä kylmävahinkoa tai puolet siitä onnistuessaan.

**Korkeammilla loitsuvarauksilla.** Jos loitsit tämän loitsun käyttäen seitsemännen tai sitä korkeamman piirin loitsuvarauksen, vallin vahinko kasvaa sen ilmestyessä 2n6 pisteellä ja vahinko murretun vallin jättämän kylmän ilman läpi kulkemisesta kasvaa 1n6 pisteellä jokaista loitsuvarauksen piiriä kohden, joka on kuudetta piiriä korkeammalla.

---

Ylätaso [Kuudennen piirin loitsut](6_piirin_loitsut)

Edellinen [Joukkohurmos](Joukkohurmos)

Seuraava [Kasviportti](Kasviportti)

