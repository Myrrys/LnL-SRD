### Ylimaallinen yhteys

*5-piirin ennustaminen (rituaali)*

**Loitsimisviive:** 1 minuutti

**Kantama:** itse

**Komponentit:** taikasana

**Kesto:** 1 minuutti

Muodostat yhteyden oman mielesi ja puolijumalan, muinoin kuolleen tietäjän sielun tai jonkin muun mysteerisen toisella maailmatasolla majailevan tietoisuuden välille. Yhteys tähän toiseen tietoisuuteen voi kuormittaa ja jopa vaarantaa oman mielenterveytesi. Loitsiessasi ylimaallisen yhteyden joudut tekemään VA 15 älykkyyspelastusheiton. Epäonnistuminen pelastusheitossa merkitsee sitä, että kärsit 6n6 hengenvahinkoa ja olet sekaisin, kunnes pääset lepäämään pitkän levon. Sekaisin ollessasi et pysty tekemään toimintoja, et kykene ymmärtämään mitä muut puhuvat, et kykene lukemaan ja kykenet itse puhumaan vain käsittämätöntä papatusta. ***Voimallinen palautus*** sinuun loitsittuna päättää tämän vaikutuksen välittömästi ja palaat tolkkuihisi.

Onnistuessasi pelastusheitossa saat yhteyden tietoisuuteen, ja sinulla on minuutti aikaa kysyä siltä viisi kysymystä. Pelinjohtaja vastaa jokaiseen kysymykseen yhdellä sanalla. Vastaukset voivat olla esimerkiksi "kyllä", "ei", "ehkä", "mahdotonta", "epäoleellista" tai jopa "epäselvää", kun kysymys käsittelee tietoa, jota sillä ei ole. Kun yhden sanan vastaus olisi harhaanjohtava, voi pelinjohtaja vastata myös lyhyellä lauseella.

---

Ylätaso [Viidennen piirin loitsut](5_piirin_loitsut.md)

Edellinen [Voimallinen palautus](Voimallinen_palautus.md)
