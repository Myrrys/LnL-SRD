### Valeasu

*1-piirin illuusio*

**Loitsimisviive:** 1 toiminto

**Kantama:** itse

**Komponentit:** taikasana, ele

**Kesto:** 1 tunti

Loitsun keston ajan näytät toiselta henkilöltä. Voit aina halutessasi
toiminnolla päättää loitsun vaikutuksen. Vaatteesi, aseesi ja
kaikki muut päälläsi olevat varusteet tai kantamukset muuttuvat
näyttämään haluamasi kaltaiselta. Voit itse näyttää enintään
30 cm pidemmältä tai lyhyemmältä ja voit näyttää laihemmalta
tai rotevammalta. Et kuitenkaan pysty muuttamaan kehosi
tyyppiä, eli sinulla täytyy olla valeasussa sama määrä käsiä ja
jalkoja, mutta kaikki muu on vapaasti päätettävissä.

Valeasu ei kestä fyysistä tarkastelua. Esimerkiksi, jos sinulla on
valeasussa korkea sulka hatussa, niin se ovenkarmiin osumisen
sijaan kulkee siitä läpi. Jos olet itse isokokoinen ja leveä ja valeasu
on pienen ja kapean henkilön, voi olla, että muut törmäävät
sinuun, koska viet valeasua enemmän tilaa. Huomatakseen,
että kaikki ei ole sitä, miltä näyttää, olennon on käytettävä
toimintonsa sinun tarkkailemiseen ja onnistuttava älykkyysheitossa 
(tutkimus) loitsun pelastusheiton VA:ta vastaan.

----

Ylätaso [Ensimmäisen piirin loitsut](1.piirin_loitsut.md)

Edellinen [Uskon kilpi](Uskon_kilpi.md)

Seuraava [Valojuova](Valojuova.md)