### Kloonaus

*8-piirin kuolontaikuus*

**Loitsimisviive:** 1 tunti

**Kantama:** kosketus

**Komponentit:** taikasana, ele, aines (vähintään 1000 kr arvoinen timantti ja vähintään kolmisen senttiä kanttiinsa oleva kuutio kloonattavan olennon kudosta, jotka kuluvat loitsittaessa, ja 2000 kr arvoinen uudelleenkäytettävä säiliö sinetöitävällä kannella, jossa mahtuu kasvattamaan keskikokoisen olennon)

**Kesto:** välitön

Tämä loitsu luo elävästä olennosta kloonatun eli kopioidun varakappaleen varokeinoksi äkillistä kuolemantapausta varten. Klooni alkaa välittömästi kasvaa säiliössä, kun ***kloonaus*** on loitsittu. Säiliössä kasvava klooni varttuu täysin kloonattavan olennon mukaiseksi 120 päivän kuluessa. Se pysyy astiassa liikkumattomana ja ei mätäne eikä rapistu niin kauan kun säiliö pysyy koskemattomana. Klooni on valmistuttuaan 120 päivän jälkeen valmis vastaanottamaan alkuperäisen olennon sielun, jos tämä sattuu kuolemaan ja tämän sielu on vapaa ja halukas palaamaan elävien kirjoihin. Klooni on identtinen alkuperäisen kanssa. Sillä on samat muistot, sama luonne ja kaikin puolin samat kyvyt. Varusteet eivät kuitenkaan palaa tämän kloonin mukana, jos ne on menetetty. Olennon alkuperäisen ruumiin jäänteitä ei voida palauttaa henkiin, kun hänen sielunsa on jo asettunut uuteen klooniin.

---

Ylätaso [Kahdeksannen piirin loitsut](8_piirin_loitsut)

Edellinen [Kaunopuhe](Kaunopuhe)

Seuraava [Labyrintti](Labyrintti)

