### Astraaliprojektio

*9-piirin kuolontaikuus*

**Loitsimisviive:** 1 tunti

**Kantama:** 4 metriä

**Komponentit:**  taikasana, ele, aines (loitsiessa tuhoutuvat 1000 kultarahan arvoinen hyasinttijalokivi ja vähintään 100 kultarahan arvoinen hopeaharkko jokaista olentoa kohden, joihin loitsu vaikuttaa)

**Kesto:** Erityinen

Sinä ja enintään kahdeksan vapaaehtoista olentoa loitsun kantamalla lähetätte aineettomat astraalikehonne matkalle astraalitasolle. Fyysiset kehonne jäävät taakse horroksen kaltaiseen valekuolleeseen tilaan. Astraalimatkaajan fyysinen keho ei tarvitse ruokaa tai ilmaa eikä se ikäänny.

Astraalikeho on kaikin tavoin kuolevaisen muotosi kaltainen. Se kopioi kyvyt ja kantamasi varusteet. Pääasiallinen erottava tekijä on hopeinen lanka, joka yhdistää sen fyysiseen kehoosi. Tämä hopeinen lanka lähtee selästä hartioiden välistä ja muuttuu näkymättömäksi noin 30 senttiä takanasi. Niin kauan kuin hopeinen lanka pysyy ehjänä, voit löytää tiesi takaisin fyysisen kehosi luokse. Langan katketessa sielusi ja ruumiisi eroavat toisistaan, jolloin kuolet välittömästi. Lanka voi katketa vain erikseen mainittavalla vaikutuksella.

Voit vapaasti liikkua astraalitasolla ja kulkea myös siellä sijaitsevien portaalien läpi toisille maailmatasoille. Siirtyessäsi toiselle maailmatasolle tai palatessasi samalle mistä lähdit kaikki kykysi ja kantamasi varusteet tulevat mukana hopeista lankaa pitkin. Astraalikeho on ikään kuin oma jäljennöksensä alkuperäisestä. Vahinko ja vaikutukset, joita se kärsii eivät ilmaannu fyysiseen kehoon eivätkä säily, kun palaat siihen.

Voit päättää loitsun omalta ja matkakumppaniesi osalta käyttämällä toiminnon. Loitsun päättyessä sen vaikutuksen alla ollut olento palaa omaan fyysiseen ruumiiseensa ja herää. Loitsu voi myös päättyä ennenaikaisesti sinulle tai useammalle kumppanillesi. Onnistunut ***taikuuden purkaminen*** käytettynä astraaliseen tai fyysiseen kehoon päättää loitsun kyseiselle olennolle. Olennon astraalikehon osumapisteiden laskiessa nollaan loitsu päättyy myös kyseiselle matkaajalle. Loitsun päättyessä hopeisen langan ollessa ehjä lanka vetää astraalikehon takaisin fyysiseen kehoon ja horroksen kaltainen valekuollut tila päättyy.
 
Jos sinä ***astraaliprojektion*** loitsijana palaat fyysiseen kehoosi ennenaikaisesti, kumppanisi pysyvät astraalikehoissaan, ja heidän täytyy löytää itse tiensä takaisin. Joskin he palaavat yleensä viimeistään siinä vaiheessa, kun heidän osumapisteensä syystä tai toisesta laskevat nollaan.

---

Ylätaso [Yhdeksännen piirin loitsut](9_piirin_loitsut)

Edellinen [Ajan pysäytys](Ajan_pysäytys)

Seuraava [Henkiinherätys](Henkiinherätys)

