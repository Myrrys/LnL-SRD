### Velhon suu

*2-piirin illuusio (rituaali)*

**Loitsimisviive:** 1 minuutti

**Kantama:** 12 metriä

**Komponentit:** taikasana, ele, aines (pieni pala hunajakennoa ja jadepölyä 10 kr edestä, jotka loitsu kuluttaa)

**Kesto:** kunnes puretaan

Voit laittaa viestin johonkin esineeseen loitsun kantamalla, jonka esine kertoo kuulijalle haluamasi ehdon täytyttyä. Et voi valita viestin kertojaksi esinettä, joka on jonkun olennon mukana. Viesti voi olla korkeintaan 25 sanaa pitkä. Sinun tulee määrittää millä ehdolla esine kertoo viestin.

Ehdon täyttyessä esineeseen ilmestyy maaginen suu, joka kertoo viestin sinun äänelläsi ja samalla äänenvoimakkuudella kuin kerroit sen loitsiessa. Jos esineellä on suu (kuten patsaan suu), maaginen suu ilmestyy sen suun tilalle ja näyttää siltä kuin se puhuisi. Voit päättää loitsiessa kertooko esine viestin kerran vai toistaako se sitä joka kerta kun ehto täyttyy.

Voit päättää itse minkälainen ehto on, mutta sen pitää kuitenkin perustua joko liikkeeseen tai ääniin 12 metrin säteellä esineestä. Ehto voi olla esimerkiksi se, että esine kertoo viestin, kun joku tulee 12 metrin säteelle siitä tai kun joku soittaa hopeista kelloa sen edessä.

----

Ylätaso [Toisen piirin loitsut](2_piirin_loitsut.md)

Seuraava [Verkko](Verkko.md)
