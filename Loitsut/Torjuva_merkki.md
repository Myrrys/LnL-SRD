### Torjuva merkki

*3-piirin suojelus* 

**Loitsimisviive:** 1 tunti

**Kantama:** kosketus

**Komponentit:** taikasana, ele, aines (suitsuketta ja timanttipölyä ainakin 200 kr edestä, jotka loitsu kuluttaa)

**Kesto:** kunnes puretaan tai loitsu laukeaa

Loitsiessasi tämän loitsun luot merkin johonkin pintaan (esimerkiksi seinään tai lattiaan) tai esineeseen, jonka voi avata ja sulkea (esimerkiksi kirja, käärö tai aarrearkku). Jos valitset jonkin pinnan, merkki voi kattaa korkeintaan 4x4 metrin kokoisen alueen. Jos valitset esineen, tulee esineen pysyä lähes paikallaan, jotta merkki toimii. Loitsu raukeaa, jos esine viedään yli neljän metrin päähän paikasta, jossa merkki loitsittiin.

Torjuva merkki on heikosti näkyvä ja sen löytämiseen tarvitsee onnistuneen älykkyys (tutkimus) heiton loitsun VA:ta vastaan.

Saat loitsiessasi päättää, mikä torjuvan merkin laukaisee. Pin toihin laitetut merkit laukeavat yleensä joko, jos niitä koskee, jos niiden päällä seisoo, jos niitä lähestyy tai jos siirtää jonkin esineen pois pinnalta. Esineeseen liitetyt merkit laukeavat yleensä joko esineen avaamisesta, sen lähestymisestä tai merkin näkemisestä.

Voit myös hienosäätää merkkiä niin, että se laukeaa vain tietyissä olosuhteissa, tiettyjen fyysisten ehtojen täyttyessä (kuten pituus ja paino), lajin mukaan (esimerkiksi se vaikuttaa vain. alishaltioihin tai epäsikiöihin) tai vakaumuksen mukaan. Voit myös määrittää jonkin ehdon, jolloin merkki ei laukea (esimerkiksi salasanan ääneen lausumisen).

Tehdessäsi merkin saat valita onko se **räjähtävä merkki** vai **loitsumerkki**.

**Räjähtävä merkki.** Lauetessaan merkistä räjähtää maagista energiaa 8 metrin säteelle pallomaisena muotona. Räjähtävän pallon energia ulottuu myös kulmien taakse. Jokaisen alueella olevan olennon täytyy heittää ketteryys-pelastusheitto. Epäonnistuessaan olento kärsii 5n8 pistettä happo-, jää-, tuli-, salama- tai ukkosvahinkoa (saat valita vahingon tyypin merkin teon yhteydessä). Onnistuminen puolittaa vahingon.

**Loitsumerkki.** Voit loitsia korkeintaan kolmannen piirin loitsun osaksi merkkiä sen loitsimisen yhteydessä. Tuon loitsun tulee olla sellainen, joka kohdistuu joko yhteen olentoon tai alueeseen. Merkkiin varastoitu loitsu alkaa vaikuttaa loitsumerkin laukeamisen yhteydessä. Jos loitsu kohdistuu yhteen olentoon, sen kohde on olento, joka laukaisi merkin. Jos loitsulla on aluevaikutus, alueen keskipiste on olento, joka laukaisi merkin. Jos loitsu kutsuu olentoja tai luo esineitä tai ansoja, ne ilmestyvät mahdollisimman lähelle merkin laukaissutta olentoa. Jos loitsu on keskittymistä vaativa, se kestää täyden kestonsa ajan.

**Korkeammilla loitsuvarauksilla.** Jos loitsit tämän loitsun käyttäen neljännen tai sitä korkeamman piirin loitsuvarauksen, räjähtävän merkin vahinko kasvaa 1n8 pisteellä jokaista loitsuvarauksen piiriä kohden, joka on kolmatta piiriä korkeammalla. Jos teet loitsumerkin, voit tallettaa siihen käyttämääsi loitsuvarauksen piiriä vastaavan loitsun.

----

Ylätaso [Kolmannen piirin loitsut](3_piirin_loitsut)

Edellinen [Toivon majakka](Toivon_majakka)

Seuraava [Tulipallo](Tulipallo)
