### Maaginen symboli

*7-piirin suojelus*

**Loitsimisviive:** 1 minuutti

**Kantama:** kosketus

**Komponentit:** taikasana, ele, aines (elohopeaa, fosforia ja timantti- tai opaalijauhetta vähintään 1000 kr edestä, jotka loitsu kuluttaa)

**Kesto:** kunnes puretaan tai kunnes merkki laukeaa

Loitsiessasi tämän loitsun luot torjuvan maagisen symbolin johonkin pintaan (esimerkiksi seinään tai lattiaan) tai esineeseen, jonka voi avata ja sulkea (esimerkiksi kirja, käärö tai aarrearkku). Jos valitset jonkin pinnan, symboli voi kattaa korkeintaan 4x4 metrin kokoisen alueen. Jos valitset esineen, tulee esineen pysyä lähes paikallaan, että symboli toimii. Jos esine viedään yli neljän metrin päähän paikasta, jossa symboli loitsittiin, loitsu raukeaa.

Symboli on heikosti näkyvä, ja sen löytämiseen tarvitaan onnistunut älykkyys (tutkimus) heitto sinun loitsun VA:ta vastaan.

Saat loitsiessasi päättää, mikä symbolin laukaisee. Pintoihin laitetut symbolit laukeavat yleensä joko kosketuksesta, jos niiden päällä seisoo, jos niitä lähestyy tai jos siirtää jonkin esineen pois pinnalta. Esineeseen liitetty symboli laukeaa joko esineen avaamisesta, sen lähestymisestä tai merkin näkemisestä.

Voit myös hienosäätää symbolia niin, että se laukeaa vain tietyissä olosuhteissa, tiettyjen fyysisten ehtojen täyttyessä (kuten pituus ja paino), lajin mukaan (esimerkiksi se vaikuttaa vain alishaltioihin tai epäsikiöihin) tai ryhmittymisen mukaan. Voit myös määrittää jonkin ehdon, jolloin symboli ei laukea (esimerkiksi salasanan ääneen lausumisen).

Symbolia luodessa voit valita sille yhden alla listatuista vaikutuksista. Symbolin lauetessa se hohtaa täyttäen 24 metrin halkaisijan ympyrän himmeällä valolla 10 minuutiksi, jonka jälkeen loitsun vaikutus lakkaa. Jokainen olento valoympyrässä symbolin lauetessa joutuu sen vaikutuksen alaiseksi. Samoin käy olennoille, jotka menevät ympyrään vuoronsa aikana tai päättävät vuoronsa siinä.

**Kuolema.** Jokaisen kohteen tulee heittää sitkeys-pelastusheitto. Epäonnistuessaan kohde kärsii 10n10 pistettä kuolonvahinkoa tai puolet siitä onnistuessaan. 

**Epäsopu.** Jokaisen kohteen tulee heittää sitkeys-pelastusheitto. Epäonnistuessaan kohde riitelee muiden olentojen kanssa 1 minuutin ajan. Tänä aikana kohde ei pysty järkevään kommunikointiin ja saa *haitan* hyökkäysheittoihin ja ominaisuusheittoihin.

*Pelko.* Jokaisen kohteen tulee heittää viisaus-pelastusheitto. Epäonnistuessaan kohde on *kauhistunut* 1 minuutin ajan. Ollessaan *kauhistunut* kohde pudottaa kaiken käsistään ja sen täytyy liikkua vähintään 12 metriä poispäin symbolista jokaisella vuorollaan, jos vain pystyy.

**Avuttomuus.** Jokaisen kohteen tulee heittää karisma-pelastusheitto. Epäonnistuessaan kohde on täysin epätoivoinen 1 minuutin ajan. Tänä aikana kohde ei voi hyökätä tai kohdistaa mitään haitallisia ominaisuuksia muihin olentoihin.

**Hulluus.** Jokaisen kohteen tulee heittää älykkyys-pelastusheitto. Epäonnistuessaan kohde on sekaisin 1 minuutin ajan eikä voi tehdä toimintoja, ei ymmärrä mitä muut sanovat, ei osaa lukea ja puhuu vain siansaksaa. Pelinjohtaja ohjailee hahmon liikkeitä satunnaisesti.

**Kipu.** Jokaisen kohteen tulee heittää sitkeys-pelastusheitto. Epäonnistuessaan kohde on *toimintakyvytön* 1 minuutin ajan tuskallisen kivun vuoksi.

**Uni.** Jokaisen kohteen tulee heittää viisaus-pelastusheitto. Epäonnistuessaan kohde on *tajuton* 10 minuutin ajan. Kohde herää, jos se kärsii vahinkoa tai jos joku käyttää toiminnon ravistaakseen tämän hereille.

**Tainnutus.** Jokaisen kohteen tulee heittää viisaus-pelastusheitto. Epäonnistuessaan kohde on *taintunut* 1 minuutin ajan.

---

Ylätaso [Seitsemännen piirin loitsut](7_piirin_loitsut)

Edellinen [Maaginen piilo](Maaginen_piilo)

Seuraava [Regeneraatio](Regeneraatio)

