### Teleportti

*7-piirin kutsuminen*

**Loitsimisviive:** 1 toiminto

**Kantama:** 4 metriä

**Komponentit:** taikasana

**Kesto:** välitön

Tämä loitsu siirtää välittömästi haluamaasi paikkaan joko sinut ja korkeintaan 8 halukasta olentoa loitsun kantamalla tai jonkun yksittäisen esineen, jonka näet loitsun kantamalla. Jos loitsun kohteena on esine, tulee sen mahtua kokonaan 4x4x4 metriä kokoisen kuution sisäpuolelle, ja se ei saa olla sellaisen olennon pitelemä tai kantama, joka ei halua luopua siitä.

Teleportin määränpään tulee olla sinulle tuttu, ja sen tulee sijaita samalla maailmatasolla kuin missä olet. Se, kuinka tuttu kohde on määrittää, kuinka helposti pääset määränpäähän. Pelinjohtaja heittää nioo ja tarkistaa tuloksen alla olevasta taulukosta

| Tuttuus           | Vahinko | Vastaava alue | Ohi kohteesta | Kohteeseen |
|---------------------------------|---------|---------------|---------------|------------|
| Pysyvä teleportaatiokehä        | -       | -             | -             | 01-100     |
| Paikkaan liittyvä esine         | -       | -             | -             | 01-100     |
| Erittäin tuttu                  | 01-05   | 06-13         | 14-24         | 25-100     |
| Nähnyt ajoittain                | 01-33   | 34-43         | 44-53         | 54-100     |
| Kerran nähnyt                   | 01-43   | 44-53         | 54-73         | 74-100     |
| Kuulopuhe                       | 01-43   | 44-53         | 54-73         | 74-100     |
| Valheellinen tieto määränpäästä | 01-50   | 51-100        | -             | -          |
|                                 |         |               |               |            |

**Tuttuus.** Määränpään tuttuus jaetaan seitsemään eri luokkaan. Valitse alla kuvatuista tilanteeseen sopivin:
- Pysyvä teleportaatiokehä tarkoittaa pysyvää teleportaatiokehää, jonka sinettikuviot tunnet. 
- Paikkaan liittyvä esine tarkoittaa, että hallussasi on esine, joka on otettu määränpäästä viimeisen kuuden kuukauden aikana. Tällaisia esineitä voivat olla esimerkiksi kirja velhon kirjastosta, lakana kuninkaanlinnan makuuhuoneesta ja tai pala marmoria velhoaaveen hautakammiosta. 
- Erittäin tuttu on paikka, jossa olet käynyt usein; paikka, jota olet tutkinut tarkkaan tai paikka, jonka näet loitsimishetkellä.
- Nähnyt ajoittain on paikka, jonka olet nähnyt useammin kuin kerran, mutta se ei ole sinulle erityisen tuttu.
- Kerran nähnyt on paikka, jonka olet nähnyt kerran, mahdollisesti magian avulla.
- Kuulopuhe on paikka, jonka sijainnin ja ulkomuodon tunnet jonkun toisen kertomuksesta tai esimerkiksi kartasta. 
- Valheellinen tieto määränpäästä tarkoittaa paikkaa, jota ei ole olemassa. Ehkä yrität teleportata paikkaan, joka oli oikeasti illuusio, tai tuttuun paikkaan, jota ei ole enää olemassa. 

**Kohteeseen.** Sinä ja ryhmäsi (tai esine) ilmestytte haluamaasi paikkaan.

**Ohi kohteesta.** Sinä ja ryhmäsi (tai esine) ilmestytte satunnaisen etäisyyden päähän kohteesta satunnaiseen suuntaan. Etäisyys kohteesta on nio x nio prosenttia matkasta, joka oli tarkoitus teleportata. Jos esimerkiksi yrititte teleportata 100 km päähän ja päädyitte ohi kohteesta heittäen 5 ja 3 noppien tulokseksi, päätyisitte silloin 15 prosentin verran eli 15 km päähän kohteesta. Pelinjohtaja määrittää suunnan satunnaisesti heittämällä n8, jonka tuloksessa 1 on pohjoinen, 2 on koillinen, 3 on itä, jne. Jos siis yrititte esimerkiksi teleportata itärannikolla olevaan kaupunkiin ja päädyittekin 15 km itään avomerelle, voitte olla pahassa pulassa.

**Vastaava alue.** Sinä ja ryhmäsi (tai esine) ilmestytte eri alueelle, joka on ulkonäöltään tai teemaltaan samankaltainen kuin haluamasi määränpää. Jos yritit esimerkiksi päätyä omaan laboratorioosi, voit päätyä toisen velhon laboratorioon tai rohdoskauppaan, jossa on laboratoriovälineitä. Pääsääntöisesti päädyt lähimpään vastaavaan paikkaan, mutta koska tälle ei ole olemassa maksimietäisyyttä, voit päätyä mihin tahansa samalla maailmatasolla.

**Vahinko.** Loitsun epävarma luonne vaikeuttaa matkaa. Jokainen teleporttaava olento (tai esine) kärsii 3n10 pistettä energiavahinkoa ja pelinjohtaja heittää uudestaan mihin päädyitte (matkalla voi sattua useita vahinkoja, jolloin kärsitte vahinkoa joka kerta). 

---

Ylätaso [Seitsemännen piirin loitsut](7_piirin_loitsut)

Edellinen [Taivaallisen olennon kutsuminen](Taivaallisen_olennon_kutsuminen)

Seuraava [Tulimyrsky](Tulimyrsky)

