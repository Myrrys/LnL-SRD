### Aaveratsu

*2-piirin kutsuminen*

**Loitsimisviive:** 10 minuuttia

**Kantama:** 12 metriä

**Komponentit:** taikasana, ele

**Kesto:** välitön

Kutsut hengen, joka ottaa epätavallisen älykkään, väkevän ja uskollisen ratsun muodon, johon muodostat pitkäaikaisen siteen. Ratsusi ilmestyy tyhjään tilaan loitsun kantamalla ottaen valitsemasi muodon, joka on joko ratsuhevosen, sotahevosen, muulin tai pienelle olennolle ratsuksi sopivan hyvin ison vahtikoiran muoto. (pelinjohtaja voi sallia myös muita eläimiä ratsuksi, kysy häneltä asiasta) Ratsulla on valitsemasi muodon kykylistaus, mutta sen tyyppi on tavanomaisen eläimen sijaan valintasi mukaan joko keiju, piru tai taivaallinen. Jos ratsusi älykkyys on 5 tai vähemmän, se on nyt 6, ja se saa kyvyn ymmärtää yhtä kieltä, jota sinä osaat puhua.

Ratsusi palvelee sinua myös taistelussa. Sillä on vaistonvarainen ymmärrys liikkeistäsi ja toiminnastasi, ja se mukauttaa oman toimintansa sinun toimiisi. Kun olet ratsailla, kaikki loitsut, jotka loitsit itseesi, vaikuttavat myös ratsuusi.

Ratsusi osumapisteiden laskiessa nollaan se katoaa. Tämän loitsun uudelleen loitsimalla kutsut paikalle saman ratsun täysissä osumapisteissä. 

Ratsun ollessa enintään 2 kilometrin etäisyydellä sinusta voit kommunikoida telepaattisesti sen kanssa. Sinulla ei voi olla tällä loitsulla hankittuna yhtä ratsua enempää. Voit aina toiminnon käyttämällä vapauttaa hengen palveluksesta, jolloin se vain katoaa.	

----

Ylätaso [Toisen piirin loitsut](2_piirin_loitsut)

Seuraava [Ajattelun löytäminen](Ajattelun_löytäminen)
