### Sateenkaarivalli

*9-piirin suojelus*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele

**Kesto:** 10 minuuttia

Hohtava, monivärinen ja -kerroksinen maaginen energia muodostaa vallin haluamaasi kohtaan loitsun kantamalla sijaintiin, jonka näet. Valli on korkeintaan 24 metriä pitkä, 12 metriä korkea ja 2 cm paksuinen. Vaihtoehtoisesti voit tehdä vallista myös ympyrän muotoisen. Sen keskipiste on haluamassasi kohdassa loitsun kantamalla ja ympyrän halkaisija on korkeintaan 12 metriä. Valli pysyy paikallaan loitsun keston ajan. Jos sijoitat vallin sellaiseen paikkaan, että sen alla on olento, loitsu epäonnistuu ja menetät toiminnon sekä loitsuvarauksen.

Valli hohkaa kirkasta valoa 40 metrin päähän ja himmeää valoa 40 metriä siitä eteenpäin. Sinä ja loitsimishetkellä nimeämäsi olennot voivat kulkea vallin läpi ja olla sen lähellä ilman haittavaikutuksia. Jos joku muu olento, joka näkee vallin, liikkuu 8 metrin säteelle siitä tai aloittaa vuoronsa tuolla etäisyydellä, täytyy sen heittää sitkeys-pelastusheitto. Epäonnistuessaan olento on sokeutunut 1 minuutin ajan.

Valli koostuu seitsemästä eri värisestä kerroksesta. Jos joku olento yrittää tunkeutua vallin läpi, tekee se sen yksi kerros kerrallaan. Jokaisen kerroksen kohdalla olennon tulee heittää ketteryys-pelastusheitto. Epäonnistuessaan hän altistuu alla luetelluille kerroksien haittavaikutuksille.

Vallin voi tuhota kerros kerrallaan järjestyksessä aloittaen punaisesta ja päätyen violettiin jokaisen kerroksen vaatimalla tuhoamistavalla. Tuhottu kerros pysyy tuhottuna loitsun keston ajan. Antimaagisella alueella ei ole vaikutusta valliin.

1. **Punainen.** Epäonnistuessaan pelastusheitossa kohde 
kärsii 10n6 pistettä tulivahinkoa tai puolet siitä onnistuessaan. Kun tämä kerros on ehjä, ei-maagiset kantamahyökkäykset eivät pääse vallin läpi. Tämän kerroksen voi tuhota aiheuttamalla sille vähintään 25 pistettä kylmävahinkoa.
2. **Oranssi.** Epäonnistuessaan pelastusheitossa kohde kärsii 10n6 pistettä happovahinkoa tai puolet siitä onnistuessaan. Kun tämä kerros on ehjä, maagiset kantamahyökkäykset eivät pääse vallin läpi. Tämän kerroksen voi tuhota voimakkaalla tuulella. 
3. **Keltainen.** Epäonnistuessaan pelastusheitossa kohde 
kärsii 10n6 pistettä salamavahinkoa tai puolet siitä onnistuessaan. Tämän kerroksen voi tuhota aiheuttamalla sille vähintään 60 pistettä energiavahinkoa. 
4. **Vihreä.** Epäonnistuessaan pelastusheitossa kohde 
kärsii 10n6 pistettä myrkkyvahinkoa tai puolet siitä onnistuessaan. ***Taikaovi***-loitsu tai vastaava yhtä korkean tai korkeamman piirin loitsu, joka voi avata portaalin kiinteään pintaan, tuhoaa tämän kerroksen. 
5. **Sininen.** Epäonnistuessaan pelastusheitossa kohde kärsii 10n6 pistettä kylmävahinkoa tai puolet siitä onnistuessaan. Tämän kerroksen voi tuhota aiheuttamalla sille vähintään 25 pistettä tulivahinkoa. 
6. **Indigonsininen.** Epäonnistuessaan pelastusheitossa kohde on *sidottu*. Kohteen täytyy heittää sitkeys-pelastusheitto jokaisen vuoronsa lopuksi. Loitsun vaikutus lakkaa, kun kohde onnistuu kolmesti pelastusheitossa. Jos kohde epäonnistuu pelastusheitossa kolmesti, muuttuu hän kiveksi ja on *kivettynyt*. Onnistumisten tai epäonnistumisten ei tarvitse tulla peräkkäin. Pidä kirjaa molemmista, kunnes jompia kumpia tulee kolme. Kun tämä kerros on ehjä, loitsuja ei voi loitsia vallin läpi. ***Päivänvalo***-loitsu tai vastaava yhtä korkean tai korkeamman piirin loitsu tuhoaa tämän kerroksen.
7. **Violetti.** Epäonnistuessaan pelastusheitossa kohde on *sokaistu*. Kohteen tulee tämän jälkeen heittää viisaus-pelastusheitto seuraavan sinun vuorosi alussa. Onnistuessaan sokeus lakkaa. Epäonnistuessaan olento siirtyy toiselle pelinjohtajan päättämälle maailmatasolle ja sen sokeus lakkaa (yleensä olento menee joko omalle maailmatasolleen tai sitten omalta tasoltaan astraali- tai eetteritasolle). ***Taikuuden purkaminen*** -loitsu tai vastaava yhtä korkean tai korkeamman piirin loitsu, jolla voi lakkauttaa maagisia vaikutuksia, tuhoaa tämän kerroksen.

---

Ylätaso [Yhdeksännen piirin loitsut](9_piirin_loitsut)

Edellinen [Raivoava myrsky](Raivoava_myrsky)

Seuraava [Surman mahtisana](Surman_mahtisana)

