### Ennusmerkit

*2-piirin ennustaminen (rituaali)*

**Loitsimisviive:** 1 minuutti

**Kantama:** itse

**Komponentit:** taikasana, ele, aines (tarkoitusta varten merkittyjä ja kaiverrettuja tikkuja, luita tai kiviä tai muita ennustusvälineitä vähintään 25 kr arvosta)

**Kesto:** välitön

Heität kirjoitusmerkein kirjaillut tikut tai numeroidut lohikäärmeen luut, tai luet monimerkitykselliset kortit ja saat niiden kautta yliluonnolliselta taholta ennusmerkkejä tulevasta. Ennusmerkit kertovat jostain tietystä toimesta, johon olet ryhtymässä seuraavan 30 minuutin sisällä. Pelinjohtaja valitsee tilanteen mukaan seuraavista enteistä sen, joka kuvaa tilannetta ja johon toimesi johtavat kaikkein todennäköisimmin:
- **Hyvä enne**, lupaa onnistumista ja hyviä tuloksia.
- **Paha enne**, lupaa epäonnistumista, vastoinkäymisiä ja kielteisiä seuraamuksia.
- **Hyviä ja pahoja enteitä**, lupaa niin onnistumista kuin epäonnea.
- **Ei mitään, lupaa tuloksia**, jotka eivät ole erityisen hyviä eikä huonoja.

Loitsu ei ota huomioon tilanteita jotka voivat muuttaa tuloksia, kuten useamman loitsun loitsimista tai liittolaisen menettämistä tai hankkimista. Loitsiessasi ennusmerkit useammin kuin kerran ennen pitkää lepoa, ensimmäisen loitsinnan jälkeen on kumulatiivinen 25% todennäköisyys, että ennusmerkit ovat täysin satunnaiset. Pelinjohtaja tekee tämän heiton salaa, ja et voi täysin luottaa ennusmerkkeihin turvautuessasi niihin uudelleen näin lyhyellä aikavälillä.

----

Ylätaso [Toisen piirin loitsut](2_piirin_loitsut.md)

Edellinen [Eläinten tai kasvien löytäminen](Eläinten_tai_kasvien_löytäminen.md)

Seuraava [Esineen löytäminen](Esineen_löytäminen.md)
