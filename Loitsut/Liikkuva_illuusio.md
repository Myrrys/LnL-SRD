### Liikkuva illuusio

*6-piirin illuusio*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele, aines (pala villaa ja vähintään 25 kultarahan arvosta jadetomua)

**Kesto:** kunnes puretaan

Luot kantaman sisälle illuusion esineestä, olennosta tai jostain havaittavasta ilmiöstä, joka käynnistyy tiettyjen ehtojen täyttyessä. Illuusio ei ole havaittavissa ennen sen käynnistymistä. Sen täytyy mahtua kuutioon, joka täyttää 12x12 metrin alan. Päätät loitsiessa, minkälainen illuusio on, miten se käyttäytyy ja minkälaisia ääniä siitä lähtee. Suunnittelemasi näytös voi kestää enintään 5 minuuttia.

Kun määrittelemäsi ehdot täyttyvät, illuusio käynnistyy ja alkaa toimia aiemmin päättämälläsi tavalla. Kun illuusio on näyttäytynyt haluamallasi tavalla, se katoaa. Tämän jälkeen se on lepotilassa 10 minuuttia ennen kuin se voi käynnistyä uudelleen.

Illuusion käynnistymisehdot voivat olla niin yksinkertaisia, monimutkaisia tai yksityiskohtaisia kuin haluat. Voit esimerkiksi tehdä illuusion itsestäsi varoittamaan jokaista, joka yrittää avata ansoitettua ovea, tai illuusion, joka kertoo viestin vain sille, joka tulee paikalle ja sanoo oikean tunnussanan.

Illuusion koskeminen paljastaa sen olevan pelkkää silmänlumetta. Huomatakseen, että kaikki ei ole sitä miltä näyttää, on epäilijän käytettävä toimintonsa illuusion tarkkailemiseen ja onnistuttava älykkyys (tutkimus) heitossa loitsun pelastusheiton VA:ta vastaan. Olento, joka onnistuu heitossa, näkee illuusion läpi, ja hänen korviinsa sen äänet kuulostavat ontoilta.

---

Ylätaso [Kuudennen piirin loitsut](6_piirin_loitsut)

Edellinen [Kylmyyden kehä](Kylmyyden_kehä)

Seuraava [Linnoitus](Linnoitus)

