### Verkko

*2-piirin kutsuminen*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele, aines (pieni pala hämähäkinseittiä)

**Kesto:** keskittyminen, enintään 1 tunti

Valitsemastasi pisteestä loitsun kantamalla purkautuu esiin loitsimasi tahmea massa hämähäkinseittiä. Verkko täyttää keston ajaksi 4×4 metrin alueen 4 metrin korkeuteen saakka. Verkkojen peittämä alue on vaikeaa maastoa, ja näkyvyys siinä on heikentynyt. Verkko romahtaa, jos se ei kiinnity vähintään kahden kiinteän tuen varaan, kuten kahden seinän tai puun tai luolan lattian ja katon välille. Romahtanut verkko katoaa seuraavalla vuorollasi.

Jokainen olento, joka aloittaa vuoronsa verkkojen peittämältä alueelta joutuu heittämään ketteryys-pelastusheiton. Pelastusheitossaan epäonnistuneet olennot ovat *sidottuja* niin kauan kun ovat verkoissa tai kunnes onnistuvat irtautumaan. 

Verkkoihin *sidottu* olento voi käyttää toimintonsa voimakkuus-heittoon loitsun pelastusheiton VA:ta vastaan. Jos olento onnistuu voimakkuus-heitossa, hän ei ole enää *sidottu*. 

Verkot ovat tulenarkoja ja syttyvät kontaktista liekkeihin. Yhdessä kierroksessa palaa 2x2 metrin kokoinen alue verkkoa. Jokainen olento, joka aloittaa kierroksensa palavasta verkosta kärsii 2n4 tulivahinkoa.

----

Ylätaso [Toisen piirin loitsut](2_piirin_loitsut.md)

Edellinen [Velhon suu](Velhon_suu.md)

Seuraava [Voimapalautus](Voimapalautus.md)
