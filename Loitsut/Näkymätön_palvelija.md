### Näkymätön palvelija

*1-piirin kutsuminen (rituaali)*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele, aines (pätkä narua ja pala puuta)

**Kesto:** 1 tunti

Tämä loitsu luo näkymättömän, muodottoman ja mielettömän
voiman, joka pystyy tekemään pieniä tehtäviä ja töitä puolestasi.
Näkymätön palvelija putkahtaa olemassaoloon valitsemassasi
kohdassa kantaman sisällä. Sillä on puolustus 10, yksi
osumapiste ja voimakkuus 2, eikä se pysty hyökkäämään.
Näkymättömän palvelijan osumapisteiden laskiessa nollaan
loitsu päättyy.

Voit jokaisella vuorollasi bonustoimintona ohjata mielelläsi
näkymätöntä palvelijaa liikkumaan enintään 6 metriä ja käyttämään
esinettä. Näkymätön palvelija kykenee suoriutumaan
yksinkertaisista tehtävistä, joihin ihmispalvelijakin pystyisi,
kuten siivoaminen, esineiden noutaminen, vaatteiden paikkaaminen,
pyykin ripustaminen ja taittelu, tulen sytyttäminen
ja sen kohentaminen, ruoan tarjoilu ja viinin kaataminen tai
saunan lämmittäminen. Kun olet antanut käskyn mielessäsi,
näkymätön palvelija yrittää parhaan kykynsä mukaan toteuttaa
sen. Loitsu päättyy antaessasi käskyn, joka veisi näkymättömän
palvelijan 24 metriä kauemmaksi sinusta.

----

Ylätaso [Ensimmäisen piirin loitsut](1_piirin_loitsut)

Edellinen [Nopea pako](Nopea_pako)

Seuraava [Paineaalto](Paineaalto)