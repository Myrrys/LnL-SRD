### Tuhosäde

*6-piirin muovaaminen*

**Loitsimisviive:** 1 toiminto

**Kantama:** 24 metriä

**Komponentit:** taikasana, ele, aines (magneetti ja hyppysellinen tomua)

**Kesto:** välitön

Osoitat sormella, jolloin ohut vihreä säde lähtee sormestasi näkemääsi kohteeseen loitsun kantamalla. Kohde voi olla olento, esine tai maagisen energian luomus, kuten ***voimakenttä***-loitsun luoma *näkymätön* seinä. Tuhosäteen kohteena oleva olento joutuu heittämään ketteryys-pelastusheiton. Epäonnistuessaan hän kärsii 10n6+40 pistettä energiavahinkoa. Olento, jonka osumapisteet laskevat nollaan vahingon seurauksena, tuhoutuu kaikkien kantamiensa esineiden kera taikaesineitä lukuun ottamatta. Jäljelle jää vain kasa hienojakoista harmaata tomua. Tuhotun olennon voi palauttaa henkiin vain ***henkiinherätys*** tai ***toivomus***.

Tuhosäteellä voi suoraan tuhota suuren tai pienemmän ei-maagisen esineen tai maagisen energian luomuksen. Jos kohde on valtava tai suurempi, tuhoaa tämä loitsu siitä karkeasti kuution muotoisen alueen, joka on 4 metriä jokaiselta sivultaan. Taikaesineisiin tuhosäde ei tehoa.

**Korkeammilla loitsuvarauksilla.** Kun loitsit tuhosäteen käyttäen seitsemännen tai korkeamman piirin loitsuvarausta, nousee vahinko 3n6 pisteellä jokaista loitsuvarauksen piiriä kohden, joka on kuudetta piiriä korkeammalla.

---

Ylätaso [Kuudennen piirin loitsut](6_piirin_loitsut)

Edellinen [Tosinäkeminen](Tosinäkeminen)

Seuraava [Tuulikävely](Tuulikävely)

