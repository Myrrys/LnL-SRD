### Ylimaallinen liittolainen

*6-piirin kutsuminen*

**Loitsimisviive:** 10 minuuttia

**Kantama:** 24 metriä

**Komponentit:** taikasana, ele

**Kesto:** välitön

Pyydät voimallisen ylimaallisen olennon apua. Tämän olennon täytyy olla jokin olento, jonka tiedät. Se voi olla jumala, alkuvoima, hornan valtias tai jokin muu kosminen voima. Ylimaallinen olento lähettää itselleen uskollisen elementaalin, pirun tai taivaallisen olennon auttamaan sinua. Tämä apu ilmestyy tyhjään tilaan loitsun kantamalla. Jos tiedät jonkin tietyn olennon nimen, voit mainita sen loitsittaessa, jolloin juuri se lähetetään avuksesi, joskin voi olla, että avuksesi lähetetään silti jokin toinen olento (pelinjohtajan päätöksellä).

Kun olento ilmestyy, mikään ei pakota sitä käyttäytymään millään tietyllä tavalla. Voit pyytää sitä tekemään palveluksen maksua vastaan, mutta mikään ei sido sitä suostumaan ehdotukseen. Palvelus voi olla yksinkertainen (lennätä meidät rotkon yli, auta meitä tässä taistelussa) tai monimutkainen (vakoile vihollista, suojele meitä, kun menemme luolastoon). Sinun täytyy kyetä kommunikoimaan olennon kanssa, jotta voit neuvotella sen kanssa ja käydä kauppaa sen palveluksista.

Maksu voidaan antaa monessa muodossa. Taivaallinen olento voi vaatia huomattavan rahasumman tai taikaesineen lahjoittamista oikeanlaisen uskon temppelille, piru voi vaatia veriuhria tai lahjuksen aarteina ja taikaesineinä. Jotkin olennot voivat vaatia vastapalveluksen erillisenä tehtävänä.

Nyrkkisääntönä voisi pitää, että palvelus, joka on hoidettu minuuteissa, maksaa 100 kultarahaa minuuttia kohden. Palvelus, joka vie tunteja aikaa, maksaa 1000 kultarahaa tuntia kohden. Päiväkausia vievä palvelus maksaa 10 000 kultarahaa päivältä.

Pelinjohtaja voi nostaa tai laskea hintoja riippuen tilanteesta, jossa kutsuit olennon ja sen mukaan miellyttääkö palvelus olentoa. Joskus maksu voidaan puolittaa ja joissain tapauksissa jopa jättää kokonaan välistä.

Vaarattomat palvelukset yleensä maksavat vain puolet ja erityisen vaaralliset huomattavasti enemmän. Useimmat olennot eivät tee palveluksia, jotka melko varmasti vaatisivat niiden hengen.

Olento palaa kotiinsa eri maailmatasolle heti kun se on saanut palveluksen suoritettua tai sovittu palvelukseen käytettävä aika on kulunut loppuun. Jos sinä ja olento ette pääse sopuun palveluksen hinnasta, se palaa välittömästi kotiinsa.

Olento, joka palveluksena taistelee seikkailijaseurueesi jäsenenä, vie oman osuutensa kaikista tienatuista kokemuspisteistä.

---

Ylätaso [Kuudennen piirin loitsut](6_piirin_loitsut)

Edellinen [Vastustamaton rytmi](Vastustamaton_rytmi)


